
<html>
  <head>
    <title>Deuteronomium 19</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIJFDE BOEK VAN MOZES</h3></div><div align="center"><h2>DEUTERONOMIUM</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DEU&hoofdstuk=18">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DEU&hoofdstuk=20">&nbsp;&#9658;</a></p><br />
<p class="c">&nbsp;<b>Hoofdstuk 19</b></p>
<p class="s">Drie vrijsteden in Kanaän</p>
<p class="p"><a name="19:1"></a>1 Wanneer de HEERE, uw God, de volken uitroeit waarvan de HEERE, uw God, u het land geeft, en u hun <i>land</i> in bezit neemt en in hun steden en in hun huizen woont,</p>
<p class="p"><a name="19:2"></a>2 <span style="color:blue;" title="\xt Ex. 21:13; Num. 35:9 enz.; Joz. 20:2">*&nbsp;</span>dan moet u voor uzelf drie steden afzonderen, in het midden van uw land, dat de HEERE, uw God, u geeft om dat in bezit te nemen.</p>
<p class="p"><a name="19:3"></a>3 U moet de weg voor u gereedmaken, en het gebied van uw land, dat de HEERE, uw God, u in erfbezit zal laten nemen, in drieën verdelen. Dit moet gebeuren zodat iedereen die een doodslag begaan heeft, daarheen kan vluchten.</p>
<p class="p"><a name="19:4"></a>4 Dit is de zaak <i>die</i> iemand <i>betreft</i> die een doodslag begaan heeft <i>en</i> daarheen vlucht om in leven te blijven: <span style="color:blue;" title="\xt Ex. 21:13; Deut. 4:41,42">*&nbsp;</span>iemand die zijn naaste niet met voorbedachten rade doodgeslagen heeft en die hij tevoren<span title="19:tevoren - Letterlijk: van gisteren en eergisteren; zie ook vers 6.">&nbsp;*</span> niet haatte</p>
<p class="p"><a name="19:5"></a>5 – bijvoorbeeld <i>iemand</i> die met zijn naaste het bos ingaat om hout te hakken, en hij maakt met zijn hand een zwaai met de bijl om een boom om te hakken, en het ijzer schiet van de steel en treft zijn naaste, zodat die sterft – die zal naar een van die steden vluchten en in leven blijven.</p>
<p class="p"><a name="19:6"></a>6 Anders zou de bloedwreker degene die een doodslag begaan heeft, achtervolgen terwijl zijn hart verhit is, en, als de weg te lang zou zijn, zou hij hem inhalen en hem om het leven brengen, terwijl hij niet de doodstraf <i>verdiend</i> heeft, want hij haatte hem tevoren niet.</p>
<p class="p"><a name="19:7"></a>7 Daarom gebied ik u: U moet voor uzelf drie steden afzonderen.</p>
<p class="p"><a name="19:8"></a>8 En wanneer de HEERE, uw God, uw gebied ruim gemaakt heeft, zoals Hij uw vaderen gezworen heeft, en Hij u heel het land gegeven heeft dat Hij <span style="color:blue;" title="\xt Gen. 28:13; Deut. 12:20">*&nbsp;</span>gesproken heeft uw vaderen te zullen geven</p>
<p class="p"><a name="19:9"></a>9 – als u heel dit gebod, dat ik u heden gebied, nauwlettend houdt, door de HEERE, uw God, lief te hebben en door alle dagen in Zijn wegen te gaan – dan moet u aan deze drie <span style="color:blue;" title="\xt Joz. 20:7">*&nbsp;</span>nog drie steden voor uzelf toevoegen,</p>
<p class="p"><a name="19:10"></a>10 zodat er geen bloed van onschuldigen vergoten wordt in het midden van uw land, dat de HEERE, uw God, u als erfelijk bezit geeft. Anders zou er bloedschuld op u rusten.</p>
<p class="p"><a name="19:11"></a>11 Maar <span style="color:blue;" title="\xt Gen. 9:6; Ex. 21:12,14; Lev. 24:17; Num. 35:16">*&nbsp;</span>als er iemand is die zijn naaste haat, een hinderlaag voor hem legt, hem aanvalt en om het leven brengt, zodat hij sterft, en <i>dan</i> naar een van die steden vlucht,</p>
<p class="p"><a name="19:12"></a>12 dan moeten de oudsten van zijn stad <i>boden</i> sturen en hem vandaar meenemen, en zij moeten hem in de hand van de bloedwreker geven, zodat hij sterft.</p>
<p class="p"><a name="19:13"></a>13 Laat uw oog hem niet ontzien, maar doe het bloed van de onschuldige uit Israël weg, opdat het u goed gaat.</p>
<p class="s">Verbod op het verleggen van grenzen</p>
<p class="p"><a name="19:14"></a>14 <span style="color:blue;" title="\xt Spr. 22:28">*&nbsp;</span>U mag de grens<i>steen</i> van uw naaste, die de voorouders geplaatst hebben, niet verleggen in uw erfelijk bezit dat u ontvangt in het land dat de HEERE, uw God, u geeft om het in bezit te nemen.</p>
<p class="s">Straf voor een vals getuigenis</p>
<p class="p"><a name="19:15"></a>15 <span style="color:blue;" title="\xt Num. 35:30; Deut. 17:6; Matt. 18:16">*&nbsp;</span>Eén enkele getuige mag tegen niemand opstaan met betrekking tot enige ongerechtigheid of tot enige zonde, bij elke zonde die men <i>ook</i> zou kunnen doen. <span style="color:blue;" title="\xt Deut. 17:6; Joh. 8:17; 2 Kor. 13:1; Hebr. 10:28">*&nbsp;</span>Op de verklaring van twee getuigen of op de verklaring van drie getuigen staat de zaak vast.</p>
<p class="p"><a name="19:16"></a>16 Wanneer een misdadige getuige tegen iemand opstaat om hem aan te klagen wegens afvalligheid,</p>
<p class="p"><a name="19:17"></a>17 dan moeten de twee mannen die dit geschil hebben, voor het aangezicht van de HEERE gaan staan, voor <i>de ogen van</i> de priesters en de rechters die er in die dagen zijn,</p>
<p class="p"><a name="19:18"></a>18 en de rechters moeten <i>de zaak</i> goed onderzoeken. En zie, is de getuige een valse getuige, heeft hij vals getuigd tegen zijn broeder,</p>
<p class="p"><a name="19:19"></a>19 <span style="color:blue;" title="\xt Spr. 19:5">*&nbsp;</span>dan moet u met hem doen zoals hij met zijn broeder dacht te doen. Zo moet u het kwaad uit uw midden wegdoen.</p>
<p class="p"><a name="19:20"></a>20 Laten zij die overgebleven zijn, het horen en bevreesd zijn en een dergelijke wandaad niet meer in uw midden verrichten.</p>
<p class="p"><a name="19:21"></a>21 Laat uw oog <i>hem</i> niet ontzien: <span style="color:blue;" title="\xt Ex. 21:23; Lev. 24:20; Matt. 5:38">*&nbsp;</span>leven voor leven, oog voor oog, tand voor tand, hand voor hand, voet voor voet.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DEU&hoofdstuk=18">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DEU&hoofdstuk=20">&nbsp;&#9658;</a></p>            </p>
          </td>
        </tr>
      </table>
    </body>
</html>

