
<html>
  <head>
    <title>Mattheüs 27</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>MATTHEÜS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAT&hoofdstuk=26">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAT&hoofdstuk=28">&nbsp;&#9658;</a></p><br />
<p class="c">&nbsp;<b>Hoofdstuk 27</b></p>
<p class="s">Het einde van Judas</p>
<p class="p"><a name="27:1"></a>1 Toen <span style="color:blue;" title="\xt Ps. 2:2; Mark. 15:1; Luk. 22:66; 23:2; Joh. 18:28">*&nbsp;</span>het ochtend geworden was, kwamen al de overpriesters en de oudsten van het volk met betrekking tot Jezus gezamenlijk tot het besluit Hem te doden.</p>
<p class="p"><a name="27:2"></a>2 En zij boeiden Hem, leidden <i>Hem</i> weg en leverden Hem over aan <span style="color:blue;" title="\xt Hand. 3:13">*&nbsp;</span>Pontius Pilatus, de stadhouder.</p>
<p class="p"><a name="27:3"></a>3 Toen Judas, die Hem verraden had, zag dat Hij veroordeeld was, kreeg hij berouw en hij bracht de dertig zilveren <i>penningen</i> bij de overpriesters en de oudsten terug</p>
<p class="p"><a name="27:4"></a>4 en zei: Ik heb gezondigd, want ik heb onschuldig bloed verraden! Maar zij zeiden: Wat gaat ons dat aan? U moet maar zien.</p>
<p class="p"><a name="27:5"></a>5 En nadat hij de zilveren <i>penningen</i> de tempel in gegooid had, vertrok hij. <span style="color:blue;" title="\xt 2 Sam. 17:23; Hand. 1:18">*&nbsp;</span>Hij ging heen en hing zich op.</p>
<p class="p"><a name="27:6"></a>6 De overpriesters pakten de zilveren <i>penningen</i> en zeiden: Het is niet geoorloofd die in de offerkist te leggen, omdat het bloedgeld is.</p>
<p class="p"><a name="27:7"></a>7 En nadat zij beraadslaagd hadden, kochten zij daarvan de <span style="color:blue;" title="\xt Hand. 1:19">*&nbsp;</span>akker van de pottenbakker als begraafplaats voor de vreemdelingen.</p>
<p class="p"><a name="27:8"></a>8 Daarom wordt die akker tot op de dag van vandaag bloedakker genoemd.</p>
<p class="p"><a name="27:9"></a>9 Toen is vervuld wat gesproken is <span style="color:blue;" title="\xt Zach. 11:12">*&nbsp;</span>door de profeet Jeremia: En zij hebben de dertig zilveren <i>penningen</i> genomen, de waarde van de Geschatte, Die zij geschat hadden uit de Israëlieten,</p>
<p class="p"><a name="27:10"></a>10 en zij hebben die gegeven voor de akker van de pottenbakker, zoals de Heere mij bevolen heeft.</p>
<p class="s">Voor Pilatus</p>
<p class="p"><a name="27:11"></a>11 <span style="color:blue;" title="\xt Mark. 15:2; Luk. 23:3; Joh. 18:33">*&nbsp;</span>Jezus stond voor de stadhouder en de stadhouder vroeg Hem: U bent de Koning van de Joden? Jezus zei tegen hem: U zegt het.</p>
<p class="p"><a name="27:12"></a>12 En toen Hij door de overpriesters en de oudsten beschuldigd werd, antwoordde Hij niets.</p>
<p class="p"><a name="27:13"></a>13 <span style="color:blue;" title="\xt Matt. 26:62">*&nbsp;</span>Toen zei Pilatus tegen Hem: Hoort U niet hoeveel zij tegen U getuigen?</p>
<p class="p"><a name="27:14"></a>14 <span style="color:blue;" title="\xt Jes. 53:7; Hand. 8:32">*&nbsp;</span>Maar Hij antwoordde hem op geen enkel woord, zodat de stadhouder zich zeer verwonderde.</p>
<p class="p"><a name="27:15"></a>15 <span style="color:blue;" title="\xt Mark. 15:6; Luk. 23:17; Joh. 18:39">*&nbsp;</span>Nu had de stadhouder de gewoonte, op het feest voor de menigte een gevangene los te laten, wie zij ook maar wilden.</p>
<p class="p"><a name="27:16"></a>16 <span style="color:blue;" title="\xt Mark. 15:7; Luk. 23:19; Joh. 18:40">*&nbsp;</span>Ze hadden toen een beruchte gevangene, die Barabbas heette.</p>
<p class="p"><a name="27:17"></a>17 Toen zij dan bijeenwaren, zei Pilatus tegen hen: Wie wilt u dat ik voor u zal loslaten, Barabbas of Jezus, Die Christus genoemd wordt?</p>
<p class="p"><a name="27:18"></a>18 Want hij wist dat zij Hem uit afgunst overgeleverd hadden.</p>
<p class="p"><a name="27:19"></a>19 Toen hij op de rechterstoel zat, stuurde zijn vrouw hem <i>een boodschap</i>: Laat je toch niet in met deze Rechtvaardige, want ik heb vandaag in een droom veel om Hem geleden.</p>
<p class="p"><a name="27:20"></a>20 <span style="color:blue;" title="\xt Mark. 15:11; Luk. 23:18; Joh. 18:40; Hand. 3:14">*&nbsp;</span>Maar de overpriesters en de oudsten haalden de menigte over dat zij om Barabbas zouden vragen en Jezus zouden ombrengen.</p>
<p class="p"><a name="27:21"></a>21 De stadhouder antwoordde hun en zei: Wie van deze twee wilt u dat ik voor u zal loslaten? Zij zeiden: Barabbas.</p>
<p class="p"><a name="27:22"></a>22 Pilatus zei tegen hen: Wat zal ik dan doen met Jezus, Die Christus genoemd wordt? Zij zeiden allen tegen hem: Laat Hem gekruisigd worden!</p>
<p class="p"><a name="27:23"></a>23 Maar de stadhouder zei: Wat voor kwaad heeft Hij dan gedaan? Maar zij riepen des te meer: Laat Hem gekruisigd worden!</p>
<p class="p"><a name="27:24"></a>24 Toen Pilatus zag dat hij niets bereikte, maar dat er veeleer opschudding ontstond, nam hij water, waste zijn handen voor de ogen van de menigte en zei: Ik ben onschuldig aan het bloed van deze Rechtvaardige. U moet maar zien.</p>
<p class="p"><a name="27:25"></a>25 En heel het volk antwoordde en zei: <span style="color:blue;" title="\xt Hand. 5:28">*&nbsp;</span><i>Laat</i> Zijn bloed <i>maar komen</i> over ons en over onze kinderen!</p>
<p class="p"><a name="27:26"></a>26 Toen liet hij Barabbas voor hen los, maar nadat hij Jezus gegeseld had, gaf hij Hem over om gekruisigd te worden.</p>
<p class="s">Jezus bespot en weggeleid</p>
<p class="p"><a name="27:27"></a>27 <span style="color:blue;" title="\xt Mark. 15:16; Joh. 19:2">*&nbsp;</span>Toen namen de soldaten van de stadhouder Jezus met zich mee in het gerechtsgebouw en verzamelden heel de legerafdeling om Hem heen.</p>
<p class="p"><a name="27:28"></a>28 En toen zij Hem ontkleed hadden, deden zij Hem een scharlakenrode mantel om,</p>
<p class="p"><a name="27:29"></a>29 vlochten een kroon van dorens, zetten die op Zijn hoofd en gaven Hem een rietstok in Zijn rechter<i>hand</i>. Zij vielen op hun knieën voor Hem neer en bespotten Hem met de woorden: Gegroet, Koning van de Joden!</p>
<p class="p"><a name="27:30"></a>30 Ook bespuwden zij Hem, pakten de rietstok en sloegen Hem op Zijn hoofd.</p>
<p class="p"><a name="27:31"></a>31 En toen zij Hem bespot hadden, trokken zij Hem de mantel uit, trokken Hem Zijn kleren aan en leidden Hem weg om Hem te kruisigen.</p>
<p class="p"><a name="27:32"></a>32 <span style="color:blue;" title="\xt Mark. 15:21; Luk. 23:26">*&nbsp;</span>Toen zij op weg gingen, troffen zij een man uit Cyrene aan, van wie de naam Simon was; die dwongen zij om Zijn kruis te dragen.</p>
<p class="s">Golgotha</p>
<p class="p"><a name="27:33"></a>33 <span style="color:blue;" title="\xt Ps. 69:22; Mark. 15:22; Luk. 23:33; Joh. 19:17">*&nbsp;</span>En gekomen bij de plaats die Golgotha genoemd wordt, wat Schedelplaats betekent,</p>
<p class="p"><a name="27:34"></a>34 gaven zij Hem wijn vermengd met gal te drinken; maar toen Hij die geproefd had, wilde Hij die niet drinken.</p>
<p class="p"><a name="27:35"></a>35 <span style="color:blue;" title="\xt Mark. 15:24; Joh. 19:23">*&nbsp;</span>Nadat zij Hem gekruisigd hadden, verdeelden zij Zijn kleren door het lot te werpen, opdat vervuld zou worden wat gezegd is door de profeet: <span style="color:blue;" title="\xt Ps. 22:19">*&nbsp;</span>Ze hebben Mijn kleren onder elkaar verdeeld en om Mijn kleding hebben ze het lot geworpen.</p>
<p class="p"><a name="27:36"></a>36 En zij gingen zitten om Hem daar te bewaken.</p>
<p class="p"><a name="27:37"></a>37 <span style="color:blue;" title="\xt Mark. 15:26; Luk. 23:38; Joh. 19:19">*&nbsp;</span>En zij brachten boven Zijn hoofd een opschrift aan met de beschuldiging tegen Hem: DIT IS JEZUS, DE KONING VAN DE JODEN.</p>
<p class="p"><a name="27:38"></a>38 <span style="color:blue;" title="\xt Jes. 53:12">*&nbsp;</span>Toen werden met Hem twee misdadigers gekruisigd, een aan <i>Zijn</i> rechter-, en een aan <i>Zijn</i> linker<i>zijde</i>.</p>
<p class="p"><a name="27:39"></a>39 <span style="color:blue;" title="\xt Ps. 22:8; 69:21; Mark. 15:29; Luk. 23:35">*&nbsp;</span>En de voorbijgangers lasterden Hem, schudden hun hoofd,</p>
<p class="p"><a name="27:40"></a>40 en zeiden: <span style="color:blue;" title="\xt Matt. 26:61; Joh. 2:19">*&nbsp;</span>U Die de tempel afbreekt en in drie dagen opbouwt, verlos Uzelf. Als U de Zoon van God bent, kom dan van het kruis af!</p>
<p class="p"><a name="27:41"></a>41 En evenzo spotten ook de overpriesters, samen met de schriftgeleerden en de oudsten en de Farizeeën, en zij zeiden:</p>
<p class="p"><a name="27:42"></a>42 Anderen heeft Hij verlost, Zichzelf kan Hij niet verlossen. Als Hij de Koning van Israël is, laat Hij nu van het kruis afkomen en wij zullen Hem geloven.</p>
<p class="p"><a name="27:43"></a>43 <span style="color:blue;" title="\xt Ps. 22:9">*&nbsp;</span>Hij heeft op God vertrouwd; laat Die Hem nu verlossen als Hij Hem welgezind is,<span title="27:als Hij Hem welgezind is - Letterlijk: als Hij Hem wil.">&nbsp;*</span> want Hij heeft gezegd: Ik ben Gods Zoon.</p>
<p class="p"><a name="27:44"></a>44 Hetzelfde verweten Hem ook de misdadigers die met Hem gekruisigd waren.</p>
<p class="p"><a name="27:45"></a>45 <span style="color:blue;" title="\xt Mark. 15:33; Luk. 23:44">*&nbsp;</span>En vanaf het zesde uur kwam er duisternis over heel de aarde, tot het negende uur toe.</p>
<p class="p"><a name="27:46"></a>46 Ongeveer op het negende uur <span style="color:blue;" title="\xt Ps. 22:2; Hebr. 5:7">*&nbsp;</span>riep Jezus met een luide stem: Eli, Eli, lama sabachtani? Dat betekent: Mijn God, Mijn God, waarom hebt U Mij verlaten?</p>
<p class="p"><a name="27:47"></a>47 Sommigen van hen die daar stonden, zeiden, toen zij <i>dit</i> hoorden: Hij roept Elia.</p>
<p class="p"><a name="27:48"></a>48 <span style="color:blue;" title="\xt Ps. 69:22; Joh. 19:29">*&nbsp;</span>En meteen snelde een van hen toe, nam een spons, doordrenkte <i>die</i> met zure wijn, stak hem op een rietstok en hij gaf Hem te drinken.</p>
<p class="p"><a name="27:49"></a>49 Maar de anderen zeiden: Houd op, laten wij zien of Elia komt om Hem te verlossen.</p>
<p class="p"><a name="27:50"></a>50 <span style="color:blue;" title="\xt Luk. 23:46">*&nbsp;</span>Jezus riep nogmaals met luide stem en gaf de geest.</p>
<p class="p"><a name="27:51"></a>51 <span style="color:blue;" title="\xt 2 Kron. 3:14; Mark. 15:38; Luk. 23:45">*&nbsp;</span>En zie, het voorhangsel van de tempel scheurde in tweeën, van boven tot beneden; de aarde beefde en de rotsen scheurden;</p>
<p class="p"><a name="27:52"></a>52 ook werden de graven geopend en veel lichamen van heiligen die ontslapen waren, werden opgewekt;</p>
<p class="p"><a name="27:53"></a>53 en na Zijn opwekking gingen zij uit de graven, kwamen in de heilige stad en zijn aan velen verschenen.</p>
<p class="p"><a name="27:54"></a>54 <span style="color:blue;" title="\xt Mark. 15:39; Luk. 23:47">*&nbsp;</span>En toen de hoofdman over honderd en zij die met hem Jezus bewaakten, de aardbeving zagen en de dingen die gebeurden, werden zij erg bevreesd en zeiden: Werkelijk, Dit was Gods Zoon!</p>
<p class="p"><a name="27:55"></a>55 <span style="color:blue;" title="\xt Mark. 15:40; Luk. 23:49">*&nbsp;</span>En er waren daar veel vrouwen, die <span style="color:blue;" title="\xt Ps. 38:12">*&nbsp;</span>uit de verte toekeken; zij waren Jezus gevolgd van Galilea om Hem <span style="color:blue;" title="\xt Luk. 8:2">*&nbsp;</span>te dienen.</p>
<p class="p"><a name="27:56"></a>56 Onder hen was Maria Magdalena en Maria, de moeder van Jakobus en Joses, en de moeder van de zonen van Zebedeüs.</p>
<p class="s">De begrafenis</p>
<p class="p"><a name="27:57"></a>57 <span style="color:blue;" title="\xt Mark. 15:42; Luk. 23:50; Joh. 19:38">*&nbsp;</span>Toen het avond geworden was, kwam er een rijke man van Arimathea, van wie de naam Jozef was en die ook zelf een discipel van Jezus was.</p>
<p class="p"><a name="27:58"></a>58 Die ging naar Pilatus en vroeg om het lichaam van Jezus. Toen gaf Pilatus bevel dat het lichaam <i>aan hem</i> gegeven zou worden.</p>
<p class="p"><a name="27:59"></a>59 En Jozef nam het lichaam in ontvangst, wikkelde het in zuiver fijn linnen,</p>
<p class="p"><a name="27:60"></a>60 <span style="color:blue;" title="\xt Mark. 15:46; Luk. 23:53">*&nbsp;</span>en legde het in zijn nieuwe graf, dat hij in de rots uitgehakt had; en nadat hij een grote steen voor de ingang van het graf gewenteld had, ging hij weg.</p>
<p class="p"><a name="27:61"></a>61 En daar waren Maria Magdalena en de andere Maria, die tegenover het graf zaten.</p>
<p class="s">De wacht bij het graf</p>
<p class="p"><a name="27:62"></a>62 De volgende dag, dat is <i>de dag</i> na de voorbereiding, kwamen de overpriesters en de Farizeeën bij Pilatus bijeen,</p>
<p class="p"><a name="27:63"></a>63 en zeiden: Heer, wij herinneren ons dat deze verleider gezegd heeft toen Hij nog leefde: <span style="color:blue;" title="\xt Matt. 16:21; 17:23; 20:19; Mark. 8:31; 10:34; Luk. 9:22; 18:33; 24:6">*&nbsp;</span>Na drie dagen zal Ik opgewekt worden.</p>
<p class="p"><a name="27:64"></a>64 Geef dan bevel dat het graf tot de derde dag toe beveiligd wordt, opdat Zijn discipelen Hem 's nachts misschien niet komen stelen en tegen het volk zeggen: Hij is opgewekt uit de doden. En dan zal de laatste dwaling erger zijn dan de eerste.</p>
<p class="p"><a name="27:65"></a>65 Pilatus zei tegen hen: <i>Hier</i> hebt u een wacht; ga heen, beveilig het naar uw beste weten.</p>
<p class="p"><a name="27:66"></a>66 Zij gingen erheen en beveiligden het graf met de wacht, nadat zij de steen verzegeld hadden.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAT&hoofdstuk=26">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAT&hoofdstuk=28">&nbsp;&#9658;</a></p>            </p>
          </td>
        </tr>
      </table>
    </body>
</html>

