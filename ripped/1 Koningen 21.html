
<html>
  <head>
    <title>1 Koningen 21</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK</h3></div><div align="center"><h2>KONINGEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=22">&nbsp;&#9658;</a></p><br />
<p class="c">&nbsp;<b>Hoofdstuk 21</b></p>
<p class="s">Achab en Naboth</p>
<p class="p"><a name="21:1"></a>1 Hierna gebeurde <i>het volgende</i>: Naboth uit Jizreël had een wijngaard die in Jizreël lag, naast het paleis van Achab, de koning van Samaria.</p>
<p class="p"><a name="21:2"></a>2 En Achab sprak tot Naboth: Geef mij uw wijngaard, dan kan die mij tot moestuin dienen. Hij ligt immers vlak naast mijn huis. Dan geef ik u in plaats daarvan een wijngaard die beter is dan deze, <i>of</i>, als het goed is in uw ogen, geef ik u de waarde ervan in geld.</p>
<p class="p"><a name="21:3"></a>3 Maar Naboth zei tegen Achab: Laat de HEERE daarvan bij mij geen sprake doen zijn, dat ik u het erfelijk bezit van mijn vaderen zou geven!</p>
<p class="p"><a name="21:4"></a>4 Toen kwam Achab thuis, somber gestemd en woedend vanwege het woord dat Naboth uit Jizreël tot hem had gesproken; dat deze had gezegd: Ik geef u het erfelijk bezit van mijn vaderen niet. Hij ging op zijn bed liggen, wendde zijn gezicht af en nam geen voedsel tot zich.</p>
<p class="p"><a name="21:5"></a>5 Toen kwam Izebel, zijn vrouw, bij hem. Zij sprak tot hem: Wat is er, dat uw geest somber gestemd is en dat u geen voedsel tot u neemt?</p>
<p class="p"><a name="21:6"></a>6 Hij sprak tot haar: Omdat ik tot Naboth uit Jizreël heb gesproken en tegen hem heb gezegd: Geef mij uw wijngaard voor geld. Of, als u dat liever hebt, zal ik u er een wijngaard voor in de plaats geven. Hij heeft echter gezegd: Ik geef u mijn wijngaard niet.</p>
<p class="p"><a name="21:7"></a>7 Toen zei Izebel, zijn vrouw, tegen hem: Moet ú nu het koningschap over Israël uitoefenen? Sta op, neem voedsel tot u, laat uw hart vrolijk zijn, dan zal ík u de wijngaard van Naboth uit Jizreël, geven.</p>
<p class="p"><a name="21:8"></a>8 Vervolgens schreef zij brieven in de naam van Achab, verzegelde die met zijn zegel, en zij stuurde de brieven naar de oudsten en naar de edelen die bij Naboth in diens stad woonden.</p>
<p class="p"><a name="21:9"></a>9 In die brieven schreef zij: Roep een vasten uit en laat Naboth aan het hoofd van het volk zitten.</p>
<p class="p"><a name="21:10"></a>10 En laat twee mannen tegenover hem zitten, verdorven lieden, die tegen hem getuigen: U hebt God en de koning vaarwel gezegd.<span title="21:vaarwel gezegd - Letterlijk: gezegend; zie ook vers 13.">&nbsp;*</span> Breng hem dan naar buiten en stenig hem, zodat hij sterft.</p>
<p class="p"><a name="21:11"></a>11 En de mannen van zijn stad, die oudsten en die edelen die in zijn stad woonden, deden zoals Izebel hun opgedragen had, zoals geschreven was in de brieven die zij hun gestuurd had.</p>
<p class="p"><a name="21:12"></a>12 Zij riepen een vasten uit, en zij lieten Naboth aan het hoofd van het volk zitten.</p>
<p class="p"><a name="21:13"></a>13 Toen kwamen er twee mannen, verdorven lieden, tegenover hem zitten, en die verdorven lieden getuigden tegen hem, tegen Naboth, ten overstaan van het volk: Naboth heeft God en de koning vaarwel gezegd. Daarop brachten zij hem buiten de stad en stenigden hem met stenen, zodat hij stierf.</p>
<p class="p"><a name="21:14"></a>14 Daarna stuurden zij Izebel <i>een bode</i> om te zeggen: Naboth is gestenigd en is dood.</p>
<p class="p"><a name="21:15"></a>15 Het gebeurde nu, toen Izebel hoorde dat Naboth gestenigd en dood was, dat Izebel tegen Achab zei: Sta op, neem de wijngaard van Naboth uit Jizreël in bezit, die hij weigerde u voor geld te geven. Naboth leeft namelijk niet <i>meer</i>, maar is dood.</p>
<p class="p"><a name="21:16"></a>16 En het gebeurde, toen Achab hoorde dat Naboth dood was, dat Achab opstond om naar de wijngaard van Naboth uit Jizreël af te dalen om die in bezit te nemen.</p>
<p class="p"><a name="21:17"></a>17 Maar het woord van de HEERE kwam tot Elia, de Tisbiet:</p>
<p class="p"><a name="21:18"></a>18 Sta op, daal af, Achab, de koning van Israël, tegemoet, die in Samaria woont. Zie, hij is in de wijngaard van Naboth, waarheen hij afgedaald is om die in bezit te nemen.</p>
<p class="p"><a name="21:19"></a>19 En u moet tegen hem zeggen: Zo zegt de HEERE: Hebt u een moord gepleegd en ook <i>iemands land</i> in bezit genomen? Verder moet u tot hem spreken: Zo zegt de HEERE, op de plaats waar de honden het bloed van Naboth opgelikt hebben, zullen de honden uw bloed oplikken, ja, het uwe!</p>
<p class="p"><a name="21:20"></a>20 En Achab zei tegen Elia: Hebt u mij gevonden, mijn vijand? Hij zei: Ik heb <i>u</i> gevonden, omdat u uzelf verkocht hebt om te doen wat slecht is in de ogen van de HEERE.</p>
<p class="p"><a name="21:21"></a>21 <span style="color:blue;" title="\xt 2 Kon. 9:7,8,9">*&nbsp;</span>Zie, Ik breng onheil over u. Ik zal uw nakomelingen wegvagen, en Ik zal van Achab alle mannen<span title="21:mannen - Letterlijk: wie tegen de wand plast.">&nbsp;*</span> uitroeien, zowel de gebondene als de vrije in Israël.</p>
<p class="p"><a name="21:22"></a>22 Ik zal uw huis maken <span style="color:blue;" title="\xt 1 Kon. 15:29">*&nbsp;</span>als het huis van Jerobeam, de zoon van Nebat, en <span style="color:blue;" title="\xt 1 Kon. 16:3,11">*&nbsp;</span>als het huis van Baësa, de zoon van Ahia, vanwege <i>uw</i> tergen, waarmee u <i>Mij</i> tot toorn hebt verwekt en Israël hebt doen zondigen.</p>
<p class="p"><a name="21:23"></a>23 En verder sprak de HEERE over <span style="color:blue;" title="\xt 2 Kon. 9:35,36,37">*&nbsp;</span>Izebel: De honden zullen Izebel opeten bij de vestingwal van Jizreël.</p>
<p class="p"><a name="21:24"></a>24 Wie van Achab in de stad sterft, die zullen de honden opeten, en wie in het veld sterft, die zullen de vogels in de lucht opeten.</p>
<p class="p"><a name="21:25"></a>25 <span style="color:blue;" title="\xt 1 Kon. 16:33">*&nbsp;</span>Er is nooit iemand zoals Achab geweest, die zichzelf verkocht om te doen wat slecht is in de ogen van de HEERE, omdat Izebel, zijn vrouw, hem <i>daartoe</i> aanspoorde.</p>
<p class="p"><a name="21:26"></a>26 Hij handelde zeer gruwelijk door achter de stinkgoden aan te gaan, overeenkomstig alles wat de Amorieten hadden gedaan, die de HEERE van voor <i>de ogen van</i> de Israëlieten verdreven had.</p>
<p class="p"><a name="21:27"></a>27 Het gebeurde nu, toen Achab deze woorden hoorde, dat hij zijn kleren scheurde, een rouwgewaad om zijn lichaam deed en vastte. In dat rouwgewaad ging hij <i>ook</i> slapen en liep hij langzaam <i>rond</i>.</p>
<p class="p"><a name="21:28"></a>28 Toen kwam het woord van de HEERE tot Elia, de Tisbiet:</p>
<p class="p"><a name="21:29"></a>29 Hebt u gezien dat Achab zich heeft vernederd voor Mijn aangezicht? Omdat hij zich heeft vernederd voor Mijn aangezicht, zal Ik dat onheil <i>nog</i> niet in zijn dagen brengen. In de dagen van zijn zoon zal Ik dat onheil over zijn huis brengen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=22">&nbsp;&#9658;</a></p>            </p>
          </td>
        </tr>
      </table>
    </body>
</html>

