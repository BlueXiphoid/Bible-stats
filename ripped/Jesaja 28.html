
<html>
  <head>
    <title>Jesaja 28</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JESAJA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ISA&hoofdstuk=27">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ISA&hoofdstuk=29">&nbsp;&#9658;</a></p><br />
<p class="c">&nbsp;<b>Hoofdstuk 28</b></p>
<p class="s">Wee de trotse kroon</p>
<p class="q"><a name="28:1"></a>1 Wee de trotse kroon van de dronkaards van Efraïm,</p>
<p class="q2">en een verwelkende bloem, een schitterend sieraad</p>

<p class="q">&nbsp;&nbsp;&nbsp;op het hoofd van de vruchtbare vallei van hen die geveld zijn door de wijn.</p>

<p class="q"><a name="28:2"></a>2 Zie, de Heere heeft iemand die sterk en machtig is</p>
<p class="q2">als een hagelstorm, een storm van verderf.</p>

<p class="q">&nbsp;&nbsp;&nbsp;Zoals een vloed van geweldige, <i>alles</i> wegspoelende wateren</p>

<p class="q2">werpt hij ze hardhandig<span title="28:2 hardhandig - Letterlijk: met de hand.">&nbsp;*</span> ter aarde.</p>

<p class="q"><a name="28:3"></a>3 Met voeten zal vertrapt worden</p>
<p class="q2">de trotse kroon van de dronkaards van Efraïm.</p>

<p class="q"><a name="28:4"></a>4 En de verwelkende bloem van zijn schitterend sieraad</p>
<p class="q2">op het hoofd van de vruchtbare vallei</p>

<p class="q">&nbsp;&nbsp;&nbsp;zal zijn als een vroege vijg vóór de zomer:</p>

<p class="q2">als iemand die ziet,</p>

<p class="q">&nbsp;&nbsp;&nbsp;slokt hij die meteen op uit zijn hand.</p>

<p class="q"><a name="28:5"></a>5 Op die dag zal de HEERE van de legermachten</p>
<p class="q2">tot een schitterende kroon en sierlijke krans zijn voor de rest van Zijn volk,</p>

<p class="q"><a name="28:6"></a>6 tot een geest van het recht voor wie zit om recht te spreken,</p>
<p class="q2">en tot een kracht voor wie de strijd terugdringt naar de poort.</p>

<p class="s">Tegen de leiders van Jeruzalem</p>
<p class="q"><a name="28:7"></a>7 <span style="color:blue;" title="\xt Jes. 5:11">*&nbsp;</span>Ook dezen <i>hier</i> zwalken van wijn,</p>
<p class="q2">dwalen rond door sterkedrank.</p>

<p class="q">&nbsp;&nbsp;&nbsp;Priester en profeet zwalken door sterkedrank.</p>

<p class="q2">Zij zijn opgeslokt door de wijn,</p>

<p class="q">&nbsp;&nbsp;&nbsp;zij dwalen rond door de sterkedrank.</p>

<p class="q2">Zij zwalken bij <i>het uitleggen van</i> het visioen,</p>

<p class="q3">zij struikelen tijdens <i>hun</i> gerechtelijke uitspraak.</p>

<p class="q"><a name="28:8"></a>8 Ja, alle tafels zitten vol walgelijk braaksel,</p>
<p class="q2">geen plek is <i>schoon</i>.</p>

<p class="q"><a name="28:9"></a>9 Wie kan Hij <i>dan</i> de kennis bijbrengen?</p>
<p class="q2">Wie kan Hij <i>dan</i> het gehoorde doen begrijpen?</p>

<p class="q">&nbsp;&nbsp;&nbsp;Wie <i>net</i> van de moedermelk af zijn,</p>

<p class="q2">wie <i>net</i> van de borst zijn afgehaald?</p>

<p class="q"><a name="28:10"></a>10 Want het is gebod op gebod, gebod op gebod,</p>
<p class="q2">regel op regel, regel op regel,</p>

<p class="q">&nbsp;&nbsp;&nbsp;hier een beetje,</p>

<p class="q2">daar een beetje.</p>

<p class="q"><a name="28:11"></a>11 Ja, met belachelijke klanken</p>
<p class="q2">en in een <span style="color:blue;" title="\xt 1 Kor. 14:21">*&nbsp;</span>andere taal</p>

<p class="q3">zal Hij tot dit volk spreken,</p>

<p class="q"><a name="28:12"></a>12 tegen wie Hij zei:</p>
<p class="q2">Dit is de rust,</p>

<p class="q3">geef de vermoeide rust,</p>

<p class="q">&nbsp;&nbsp;&nbsp;en dit is de verademing –</p>

<p class="q2">maar zij wilden niet luisteren.</p>

<p class="q"><a name="28:13"></a>13 Daarom zal voor hen het woord van de HEERE zijn:</p>
<p class="q">&nbsp;&nbsp;&nbsp;gebod op gebod, gebod op gebod,</p>

<p class="q2">regel op regel, regel op regel,</p>

<p class="q">&nbsp;&nbsp;&nbsp;hier een beetje,</p>

<p class="q2">daar een beetje,</p>

<p class="q">&nbsp;&nbsp;&nbsp;<span style="color:blue;" title="\xt 2 Kor. 2:16">*&nbsp;</span>zodat zij, als zij weggaan, achterovervallen,</p>

<p class="q2">verpletterd worden, verstrikt raken en gevangen worden.</p>

<p class="q"><a name="28:14"></a>14 Daarom, hoor het woord van de HEERE,</p>
<p class="q2"><i>u</i>, spotters,<span title="28:14 spotters - Letterlijk: mannen van spotternij.">&nbsp;*</span></p>

<p class="q">&nbsp;&nbsp;&nbsp;<i>u</i>, heersers over dit volk</p>

<p class="q2">dat in Jeruzalem is!</p>

<p class="q"><a name="28:15"></a>15 Omdat u zegt: Wij hebben</p>
<p class="q2">een verbond gesloten met de dood,</p>

<p class="q">&nbsp;&nbsp;&nbsp;en met het rijk van de dood</p>

<p class="q2">zijn wij een verdrag aangegaan,</p>

<p class="q">&nbsp;&nbsp;&nbsp;wanneer de <i>alles</i> wegspoelende gesel voorbijtrekt,</p>

<p class="q2">komt hij niet bij ons,</p>

<p class="q">&nbsp;&nbsp;&nbsp;want van de leugen hebben wij ons toevluchtsoord gemaakt</p>

<p class="q2">en in het bedrog hebben wij ons verborgen,</p>

<p class="q"><a name="28:16"></a>16 daarom, zo zegt</p>
<p class="q2">de Heere HEERE:</p>

<p class="q">&nbsp;&nbsp;&nbsp;Zie, <span style="color:blue;" title="\xt Ps. 118:22; Matt. 21:42; Hand. 4:11; Rom. 9:33; 10:11; Efez. 2:20; 1 Petr. 2:6,7,8">*&nbsp;</span>Ik leg in Sion een steen ten grondslag,</p>

<p class="q2">een beproefde steen,</p>

<p class="q">&nbsp;&nbsp;&nbsp;een kostbare hoeksteen, die vast gegrondvest is.</p>

<p class="q2">Wie gelooft, zal zich niet <i>weg</i>haasten.</p>

<p class="q"><a name="28:17"></a>17 Ik stel het recht tot meetlint,</p>
<p class="q2">en de gerechtigheid tot paslood.</p>

<p class="q">&nbsp;&nbsp;&nbsp;De hagel zal het toevluchtsoord van de leugen wegvagen,</p>

<p class="q2">het water zal de schuilplaats overspoelen.</p>

<p class="q"><a name="28:18"></a>18 Dan zal uw verbond met de dood tenietgedaan worden,</p>
<p class="q2">uw verdrag met het rijk van de dood zal geen stand houden.</p>

<p class="q">&nbsp;&nbsp;&nbsp;Trekt de <i>alles</i> wegspoelende gesel voorbij,</p>

<p class="q2">dan zult u door hem afgeranseld<span title="28:18 afgeranseld - Letterlijk: vertrapt.">&nbsp;*</span> worden.</p>

<p class="q"><a name="28:19"></a>19 Zo dikwijls als hij voorbijtrekt,</p>
<p class="q2">zal hij u grijpen;</p>

<p class="q">&nbsp;&nbsp;&nbsp;ja, ochtend na ochtend zal hij voorbijtrekken,</p>

<p class="q2">bij dag en bij nacht.</p>

<p class="q">&nbsp;&nbsp;&nbsp;Het zal gebeuren dat het begrijpen van het bericht</p>

<p class="q2">slechts beroering teweeg zal brengen.</p>

<p class="q"><a name="28:20"></a>20 Want het bed zal te kort zijn om zich erop uit te strekken,</p>
<p class="q2">en de deken te smal om zich erin te wikkelen.</p>

<p class="q"><a name="28:21"></a>21 Want de HEERE zal opstaan zoals op de berg Perazim.</p>
<p class="q2">Hij zal woeden, zoals in het dal van Gibeon,</p>

<p class="q">&nbsp;&nbsp;&nbsp;om Zijn werk te doen</p>

<p class="q2">– vreemd zal Zijn werk zijn –</p>

<p class="q">&nbsp;&nbsp;&nbsp;en om Zijn daad te verrichten</p>

<p class="q2">– ongewoon zal Zijn daad zijn.</p>

<p class="q"><a name="28:22"></a>22 Nu dan, spot niet,</p>
<p class="q2">anders zullen uw boeien nog strakker aangehaald worden;</p>

<p class="q">&nbsp;&nbsp;&nbsp;want een <i>vernietigend</i> einde – en het is vast besloten, heb ik gehoord</p>

<p class="q">&nbsp;&nbsp;&nbsp;van de Heere, de HEERE van de legermachten – <i>komt</i> over heel het land.</p>

<p class="s">Het werk van de HEERE is wijs</p>
<p class="q"><a name="28:23"></a>23 Neem ter ore en luister naar mijn stem,</p>
<p class="q2">sla er acht op en luister naar mijn woorden!</p>

<p class="q"><a name="28:24"></a>24 Ploegt de ploeger heel de dag door om te zaaien?</p>
<p class="q2">Blijft hij zijn land <i>altijd maar</i> openleggen en eggen?</p>

<p class="q"><a name="28:25"></a>25 Is het niet zo: heeft hij de bovenlaag ervan geëffend,</p>
<p class="q2">dan strooit hij wikke uit, zaait er komijn op,</p>

<p class="q">&nbsp;&nbsp;&nbsp;en zet tarwe op rij, gerst per vak,</p>

<p class="q2">en spelt aan de rand?</p>

<p class="q"><a name="28:26"></a>26 Zijn God onderwijst hem</p>
<p class="q2">over de juiste wijze. Hij onderwijst hem.</p>

<p class="q"><a name="28:27"></a>27 Want men dorst wikke toch niet met een dorsslede,</p>
<p class="q2">en rolt over komijn toch geen wagenwiel?</p>

<p class="q">&nbsp;&nbsp;&nbsp;Maar wikke wordt uitgeklopt met een stok,</p>

<p class="q2">en komijn met een staak.</p>

<p class="q"><a name="28:28"></a>28 Broodkoren moet <i>wel</i> fijngemaakt worden,</p>
<p class="q2">maar hij dorst en dorst</p>

<p class="q3"><i>het</i> niet voor altijd door;</p>

<p class="q">&nbsp;&nbsp;&nbsp;hij plet het niet met zijn wagenwiel,</p>

<p class="q2">met zijn paarden verpulvert hij het niet.</p>

<p class="q"><a name="28:29"></a>29 Ook dit gaat uit van de HEERE van de legermachten.</p>
<p class="q">&nbsp;&nbsp;&nbsp;Hij is wonderbaar van raad, Hij <span style="color:blue;" title="\xt Jer. 32:19">*&nbsp;</span>is groot in wijsheid.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ISA&hoofdstuk=27">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ISA&hoofdstuk=29">&nbsp;&#9658;</a></p>            </p>
          </td>
        </tr>
      </table>
    </body>
</html>

