
<html>
  <head>
    <title>Richteren 21</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RICHTEREN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=22">&nbsp;&#9658;</a></p><br />
<p class="c">&nbsp;<b>Hoofdstuk 21</b></p>
<p class="s">Herstel van de stam van Benjamin</p>
<p class="p"><a name="21:1"></a>1 Nu hadden de mannen van Israël in Mizpa gezworen en gezegd: Niemand van ons zal zijn dochter aan de Benjaminieten tot vrouw geven.</p>
<p class="p"><a name="21:2"></a>2 Toen kwam het volk naar het huis van God en het bleef daar tot de avond, voor het aangezicht van God. En zij begonnen heel hard te huilen.<span title="21:zij begonnen heel hard te huilen - Letterlijk: zij verhieven hun stem en huilden met groot gehuil.">&nbsp;*</span></p>
<p class="p"><a name="21:3"></a>3 En zij zeiden: O HEERE, God van Israël, waarom is dit in Israël gebeurd, dat er heden een stam van Israël gemist wordt?</p>
<p class="p"><a name="21:4"></a>4 En het gebeurde de volgende dag dat het volk vroeg opstond en daar een altaar bouwde. En zij brachten brandoffers en dankoffers.</p>
<p class="p"><a name="21:5"></a>5 Daarna zeiden de Israëlieten: Wie van al de stammen van Israël is er die niet in de gemeente is opgekomen naar de HEERE? Er was namelijk een belangrijke eed afgelegd met het oog op hem die niet in Mizpa op zou komen naar de HEERE, met de woorden: Hij zal zeker gedood worden.</p>
<p class="p"><a name="21:6"></a>6 En de Israëlieten hadden berouw over Benjamin, hun broeder, en zeiden: Vandaag is er een stam van Israël afgesneden.</p>
<p class="p"><a name="21:7"></a>7 Wat zullen wij, als het om vrouwen gaat, doen voor hen die overgebleven zijn? Wij hebben immers bij de HEERE gezworen dat wij hun geen van onze dochters tot vrouw zullen geven.</p>
<p class="p"><a name="21:8"></a>8 Toen zeiden zij: Is er iemand van de stammen van Israël die niet in Mizpa naar de HEERE is opgekomen? En zie, uit Jabes in Gilead was er niemand naar het kamp, naar de gemeente, gekomen.</p>
<p class="p"><a name="21:9"></a>9 Daarop werd het volk geteld, en zie, er was niemand van de inwoners van Jabes in Gilead.</p>
<p class="p"><a name="21:10"></a>10 Toen stuurde de gemeenschap daar twaalfduizend van de strijdbaarste mannen heen. En men gebood hun: Trek op en sla de inwoners van Jabes in Gilead met de scherpte van het zwaard, met de vrouwen en de kleine kinderen.</p>
<p class="p"><a name="21:11"></a>11 Dit is het echter wat u moet doen: <span style="color:blue;" title="\xt Num. 31:17">*&nbsp;</span>al wie mannelijk is, en alle vrouwen die gemeenschap hebben gehad met een man,<span title="21:die gemeenschap ... man - Letterlijk: die het bed van een man gekend hebben; zie ook vers 12.">&nbsp;*</span> moet u met de ban slaan.</p>
<p class="p"><a name="21:12"></a>12 En onder de inwoners van Jabes in Gilead troffen zij vierhonderd meisjes aan die maagd waren, die geen gemeenschap met een man hadden gehad. Zij brachten hen naar het kamp in Silo, dat in het land Kanaän ligt.</p>
<p class="p"><a name="21:13"></a>13 Toen stuurde heel de gemeenschap <i>boden</i>. Dezen spraken met de Benjaminieten, die bij de <span style="color:blue;" title="\xt Richt. 20:47">*&nbsp;</span>rots van Rimmon verbleven en riepen hun vrede toe.</p>
<p class="p"><a name="21:14"></a>14 Zo kwamen de Benjaminieten in die tijd terug. En zij gaven hun de vrouwen, die zij van de vrouwen uit Jabes in Gilead in leven hadden gelaten. Er waren er zo echter nog niet genoeg voor hen.</p>
<p class="p"><a name="21:15"></a>15 Toen had het volk berouw over Benjamin, omdat de HEERE een bres geslagen had in de stammen van Israël.</p>
<p class="p"><a name="21:16"></a>16 En de oudsten van de gemeenschap zeiden: Wat zullen wij als het om vrouwen gaat doen voor hen die overgebleven zijn? Want de vrouwen zijn uit Benjamin weggevaagd.</p>
<p class="p"><a name="21:17"></a>17 Verder zeiden zij: Het bezit van hen die ontkomen zijn, is van Benjamin, en er mag geen stam uit Israël verdelgd worden.</p>
<p class="p"><a name="21:18"></a>18 Wij kunnen hun echter geen vrouwen uit onze dochters geven, want de Israëlieten hebben gezworen en gezegd: Vervloekt zij hij die aan de Benjaminieten een vrouw geeft!</p>
<p class="p"><a name="21:19"></a>19 Toen zeiden zij: Zie, er is in Silo een feest voor de HEERE, dat van jaar tot jaar<span title="21:van jaar tot jaar - Letterlijk: van dagen naar dagen.">&nbsp;*</span> <i>gehouden wordt</i> ten noorden van het huis van God, aan <i>de zijde</i> waar de zon opgaat van de hoofdweg, die omhoog voert van het huis van God naar Sichem, en ten zuiden van Lebona.</p>
<p class="p"><a name="21:20"></a>20 En zij geboden de Benjaminieten: Ga in de wijngaarden op de loer liggen.</p>
<p class="p"><a name="21:21"></a>21 Let dan op, en zie, als de dochters van Silo <i>de stad</i> uitgaan om in reien te dansen, kom dan uit de wijngaarden tevoorschijn en laat eenieder van u een vrouw voor zich schaken uit de dochters van Silo en <i>terug</i>gaan naar het land van Benjamin.</p>
<p class="p"><a name="21:22"></a>22 En wanneer het zal gebeuren dat hun vaders of hun broers naar ons toe zullen komen om <i>u</i> aan te klagen, dan zullen wij tegen hen zeggen: Wees hen omwille van ons genadig, want wij hebben in de strijd niet voor iedere man een vrouw kunnen nemen. Voorzeker, ú hebt ze hun niet gegeven, zodat u nu schuldig zou zijn.</p>
<p class="p"><a name="21:23"></a>23 En de Benjaminieten deden zo en voerden overeenkomstig hun aantal vrouwen weg van de dansende meisjes die zij roofden. Daarna trokken zij weg en keerden terug naar hun erfelijk bezit. Zij herbouwden de steden en gingen er wonen.</p>
<p class="p"><a name="21:24"></a>24 Ook de Israëlieten trokken in die tijd daarvandaan, ieder naar zijn stam en naar zijn geslacht. Zo trokken zij vandaar weg, ieder naar zijn erfelijk bezit.</p>
<p class="p"><a name="21:25"></a>25 <span style="color:blue;" title="\xt Richt. 17:6; 18:1; 19:1">*&nbsp;</span>In die dagen was er geen koning in Israël: eenieder deed wat juist was in zijn ogen.</p>            </p>
          </td>
        </tr>
      </table>
    </body>
</html>

