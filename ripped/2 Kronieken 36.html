
<html>
  <head>
    <title>2 Kronieken 36</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>KRONIEKEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=35">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=37">&nbsp;&#9658;</a></p><br />
<p class="c">&nbsp;<b>Hoofdstuk 36</b></p>
<p class="s">Joahaz koning van Juda</p>
<p class="p"><a name="36:1"></a>1 Toen <span style="color:blue;" title="\xt 2 Kon. 23:30">*&nbsp;</span>nam de bevolking van het land Joahaz, de zoon van Josia, en maakte hem koning in de plaats van zijn vader in Jeruzalem.</p>
<p class="p"><a name="36:2"></a>2 Joahaz was drieëntwintig jaar oud toen hij koning werd, en hij regeerde drie maanden in Jeruzalem.</p>
<p class="p"><a name="36:3"></a>3 De koning van Egypte zette hem in Jeruzalem af en legde het land een boete op van honderd talent<span title="36:Een talent is ongeveer 30 kilo.">&nbsp;*</span> zilver en een talent goud.</p>
<p class="p"><a name="36:4"></a>4 Verder maakte de koning van Egypte zijn broer Eljakim koning over Juda en Jeruzalem, en veranderde zijn naam in Jojakim. Zijn broer Joahaz echter nam Necho mee en bracht hem in Egypte.</p>
<p class="p"><a name="36:5"></a>5 Jojakim was vijfentwintig jaar oud toen hij koning werd, en hij regeerde elf jaar in Jeruzalem. Hij deed wat slecht was in de ogen van de HEERE, zijn God.</p>
<p class="p"><a name="36:6"></a>6 <span style="color:blue;" title="\xt 2 Kon. 24:1">*&nbsp;</span>Nebukadnezar, de koning van Babel, trok tegen hem op, en hij bond hem met twee bronzen ketenen om hem weg te voeren naar Babel.</p>
<p class="p"><a name="36:7"></a>7 Nebukadnezar bracht ook <i>een deel</i> van de voorwerpen van het huis van de HEERE naar Babel, en plaatste ze in zijn tempel te Babel.</p>
<p class="p"><a name="36:8"></a>8 Het overige nu van de geschiedenis van Jojakim, en zijn gruweldaden, die hij gedaan heeft, en wat bij hem aangetroffen werd, zie, dat is beschreven in het boek van de koningen van Israël en Juda. En zijn zoon Jojachin werd koning in zijn plaats.</p>
<p class="s">Jojachin koning van Juda</p>
<p class="p"><a name="36:9"></a>9 <span style="color:blue;" title="\xt 2 Kon. 24:8">*&nbsp;</span>Jojachin was acht jaar oud toen hij koning werd, en hij regeerde drie maanden en tien dagen in Jeruzalem. Hij deed wat slecht was in de ogen van de HEERE.</p>
<p class="p"><a name="36:10"></a>10 <span style="color:blue;" title="\xt Dan. 1:1,2">*&nbsp;</span>Bij het aanbreken van het nieuwe jaar<span title="36:Bij ... jaar - Letterlijk: Bij de terugkeer van het jaar.">&nbsp;*</span> stuurde koning Nebukadnezar <i>een leger</i> en liet hem naar Babel brengen met de kostbare voorwerpen van het huis van de HEERE. En <span style="color:blue;" title="\xt 2 Kon. 24:17; Jer. 37:1">*&nbsp;</span>hij maakte zijn broer Zedekia koning over Juda en Jeruzalem.</p>
<p class="s">Zedekia koning van Juda</p>
<p class="p"><a name="36:11"></a>11 Zedekia was eenentwintig jaar oud toen hij koning werd. Elf jaar regeerde hij in Jeruzalem.</p>
<p class="p"><a name="36:12"></a>12 <span style="color:blue;" title="\xt Jer. 52:2,3">*&nbsp;</span>Hij deed wat slecht was in de ogen van de HEERE, zijn God, en hij vernederde zich niet voor <i>de ogen van</i> de profeet Jeremia, <i>die sprak</i> op bevel van de HEERE.</p>
<p class="p"><a name="36:13"></a>13 Bovendien kwam hij in opstand tegen koning Nebukadnezar, die hem een eed had laten afleggen bij God. Hij was halsstarrig,<span title="36:Hij was halsstarrig - Letterlijk: hij verhardde zijn nek.">&nbsp;*</span> en verstokte zijn hart, zodat hij zich niet bekeerde tot de HEERE, de God van Israël.</p>
<p class="p"><a name="36:14"></a>14 Verder pleegden alle leiders van de priesters en het volk op grote schaal trouwbreuk,<span title="36:Verder ... trouwbreuk - Letterlijk: Verder maakten alle leiders van de priesters en het volk trouwbreuk te plegen groot.">&nbsp;*</span> overeenkomstig alle gruweldaden van de heidenvolken. Zij verontreinigden het huis van de HEERE, dat Hij geheiligd had in Jeruzalem.</p>
<p class="p"><a name="36:15"></a>15 De HEERE, de God van hun vaderen, zond hun vroeg en laat<span title="36:vroeg en laat - Letterlijk: die vroeg op is en zendt.">&nbsp;*</span> <i>waarschuwende woorden</i> door de hand van Zijn boden, want Hij wilde Zijn volk en Zijn woning sparen.</p>
<p class="p"><a name="36:16"></a>16 Maar zij spotten met de boden van God, verachtten Zijn woorden en maakten Zijn profeten belachelijk, tot de grimmigheid van de HEERE tegen Zijn volk <i>zo hoog</i> opsteeg dat er geen genezing <i>meer mogelijk</i> was.</p>
<p class="s">Nebukadnezar verwoest Jeruzalem</p>
<p class="p"><a name="36:17"></a>17 Toen deed Hij de koning van de Chaldeeën tegen hen optrekken, die hun jongemannen in het huis van hun heiligdom met het zwaard doodde. Hij spaarde de jongemannen, de meisjes, de ouderen en de stokouden niet. <i>God</i> gaf hen allen in zijn hand.</p>
<p class="p"><a name="36:18"></a>18 Alle voorwerpen van het huis van God, de grote en de kleine, de schatten van het huis van de HEERE en de schatten van de koning en zijn vorsten: dat alles bracht hij naar Babel.</p>
<p class="p"><a name="36:19"></a>19 Zij verbrandden het huis van God, en braken de muur van Jeruzalem af. Ook alle paleizen van <i>Jeruzalem</i> verbrandden zij met vuur, zodat alle kostbare voorwerpen ervan te gronde werden gericht.</p>
<p class="p"><a name="36:20"></a>20 En wie overgebleven was van het zwaard, voerde hij weg naar Babel, en zij werden hem en zijn zonen tot slaven, tot het koninkrijk van Perzië ging regeren,</p>
<p class="p"><a name="36:21"></a>21 om het woord van de HEERE, bij monde van Jeremia <i>gesproken</i>, te vervullen, totdat het land behagen zou scheppen in zijn sabbats<i>jaren</i>. Het rustte al de dagen van de verwoesting, totdat de <span style="color:blue;" title="\xt Jer. 25:12; 29:10">*&nbsp;</span>zeventig jaar vervuld waren.</p>
<p class="s">Kores laat de Joden naar Jeruzalem terugkeren</p>
<p class="p"><a name="36:22"></a>22 In het eerste jaar nu van Kores, de koning van Perzië, wekte de HEERE de geest van Kores op, de koning van Perzië, opdat het <span style="color:blue;" title="\xt Ezra 1:1; Jer. 25:12; 29:10">*&nbsp;</span>woord van de HEERE, <i>dat Hij</i> bij monde van Jeremia <i>gesproken had</i>, vervuld zou worden om door zijn hele koninkrijk een boodschap te laten gaan, ook in geschrifte:</p>
<p class="p"><a name="36:23"></a>23 Zo zegt Kores, de koning van Perzië: Alle koninkrijken van de aarde heeft de HEERE, de God van de hemel, aan mij gegeven, en Hij is het Die mij heeft opgedragen om een huis voor Hem te bouwen in Jeruzalem, dat in Juda ligt. Wie er onder u ook maar tot al Zijn volk behoort – de HEERE, zijn God, zij met hem en laat hij optrekken.</p>            </p>
          </td>
        </tr>
      </table>
    </body>
</html>

