
<html>
  <head>
    <title>Markus 14</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>MARKUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MRK&hoofdstuk=13">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MRK&hoofdstuk=15">&nbsp;&#9658;</a></p><br />
<p class="c">&nbsp;<b>Hoofdstuk 14</b></p>
<p class="s">De zalving in Bethanië</p>
<p class="p"><a name="14:1"></a>1 En na twee dagen was <span style="color:blue;" title="\xt Matt. 26:2; Luk. 22:1; Joh. 11:55; 13:1">*&nbsp;</span>het Pascha en het <i>feest</i> van de ongezuurde <i>broden</i>. En de overpriesters en de schriftgeleerden zochten naar een manier om Hem door een list te grijpen en te doden.</p>
<p class="p"><a name="14:2"></a>2 Maar zij zeiden: Niet tijdens het feest, opdat er niet misschien opschudding onder het volk ontstaat.</p>
<p class="p"><a name="14:3"></a>3 <span style="color:blue;" title="\xt Matt. 26:6; Luk. 7:37; Joh. 11:2; 12:3">*&nbsp;</span>En toen Hij in Bethanië was, in het huis van Simon de melaatse, kwam er, toen Hij aanlag, een vrouw met een albasten fles met zuivere, kostbare narduszalf en nadat zij de albasten fles gebroken had, goot zij hem uit op Zijn hoofd.</p>
<p class="p"><a name="14:4"></a>4 En er waren er sommigen die verontwaardigd waren bij zichzelf en zeiden: Waartoe diende deze verkwisting van de zalf?</p>
<p class="p"><a name="14:5"></a>5 Want die had voor meer dan driehonderd penningen verkocht en aan de armen gegeven kunnen worden; en zij vielen scherp tegen haar uit.</p>
<p class="p"><a name="14:6"></a>6 Maar Jezus zei: Laat haar met rust. Waarom valt u haar lastig? Zij heeft een goed werk aan Mij verricht.</p>
<p class="p"><a name="14:7"></a>7 <span style="color:blue;" title="\xt Deut. 15:11">*&nbsp;</span>Want de armen hebt u altijd bij u en wanneer u wilt, kunt u hun weldoen, maar Mij hebt u niet altijd.</p>
<p class="p"><a name="14:8"></a>8 Zij heeft gedaan wat zij kon; zij heeft van tevoren Mijn lichaam gezalfd voor de begrafenis.</p>
<p class="p"><a name="14:9"></a>9 Voorwaar, Ik zeg u: Overal waar dit Evangelie gepredikt zal worden in heel de wereld, zal ook tot haar gedachtenis gesproken worden over wat zij gedaan heeft.</p>
<p class="p"><a name="14:10"></a>10 <span style="color:blue;" title="\xt Matt. 26:14; Luk. 22:4">*&nbsp;</span>En Judas Iskariot, een van de twaalf, ging weg naar de overpriesters om Hem aan hen over te leveren.</p>
<p class="p"><a name="14:11"></a>11 En toen zij dat hoorden, verblijdden zij zich en beloofden zij hem geld te geven. En hij zocht naar een geschikte manier om Hem over te leveren.</p>
<p class="s">De paastijd</p>
<p class="p"><a name="14:12"></a>12 <span style="color:blue;" title="\xt Matt. 26:17; Luk. 22:7">*&nbsp;</span>En op de eerste dag van <span style="color:blue;" title="\xt Ex. 12:17">*&nbsp;</span>de ongezuurde <i>broden</i>, wanneer ze het Pascha slachtten, zeiden Zijn discipelen tegen Hem: Waar wilt U dat wij heengaan en voorbereidingen treffen, zodat U het Pascha kunt eten?</p>
<p class="p"><a name="14:13"></a>13 En Hij stuurde twee van Zijn discipelen eropuit en zei tegen hen: Ga de stad in en iemand zal u tegemoetkomen die een kruik water draagt; volg hem,</p>
<p class="p"><a name="14:14"></a>14 en waar hij ook naar binnen gaat, zeg <i>daar</i> tegen de heer des huizes: De Meester zegt: Waar is de eetzaal waar Ik het Pascha met Mijn discipelen eten zal?</p>
<p class="p"><a name="14:15"></a>15 En hij zal u een grote bovenzaal wijzen, volledig ingericht en klaar; maak het daar voor ons gereed.</p>
<p class="p"><a name="14:16"></a>16 En Zijn discipelen vertrokken en kwamen in de stad en zij vonden het zoals Hij hun gezegd had, en zij maakten het Pascha gereed.</p>
<p class="s">De ontmaskering van Judas</p>
<p class="p"><a name="14:17"></a>17 <span style="color:blue;" title="\xt Matt. 26:20; Luk. 22:14">*&nbsp;</span>En toen het avond geworden was, kwam Hij met de twaalf.</p>
<p class="p"><a name="14:18"></a>18 En toen zij aanlagen en aten, zei Jezus: Voorwaar, Ik zeg u <span style="color:blue;" title="\xt Ps. 41:10; Hand. 1:17">*&nbsp;</span>dat een van u, die met Mij eet, Mij verraden zal.</p>
<p class="p"><a name="14:19"></a>19 En zij begonnen bedroefd te worden en de een na de ander tegen Hem te zeggen: Ik ben het toch niet? En <i>weer</i> een ander: Ik ben het toch niet?</p>
<p class="p"><a name="14:20"></a>20 Maar Hij antwoordde hun: <i>Het is</i> een uit de twaalf, die met Mij in de schotel indoopt.</p>
<p class="p"><a name="14:21"></a>21 De Zoon des mensen gaat wel heen, zoals over Hem geschreven staat, maar wee de mens door wie de Zoon des mensen verraden wordt! Het zou goed voor die mens zijn, als hij niet geboren was.</p>
<p class="s">De instelling van het Heilig Avondmaal</p>
<p class="p"><a name="14:22"></a>22 <span style="color:blue;" title="\xt Matt. 26:26; Luk. 22:19; 1 Kor. 11:23">*&nbsp;</span>En terwijl zij aten, nam Jezus brood en toen Hij <i>het</i> gezegend had, brak Hij het en gaf het hun en zei: Neem, eet, dit is Mijn lichaam.</p>
<p class="p"><a name="14:23"></a>23 En Hij nam de drinkbeker en nadat Hij gedankt had, gaf Hij hun <i>die</i> en zij dronken er allen uit.</p>
<p class="p"><a name="14:24"></a>24 En Hij zei tegen hen: Dit is Mijn bloed, het <i>bloed</i> van het nieuwe verbond, dat voor velen vergoten wordt.</p>
<p class="p"><a name="14:25"></a>25 Voorwaar, Ik zeg u dat Ik niet meer zal drinken van de vrucht van de wijnstok tot op de dag wanneer Ik die nieuw zal drinken in het Koninkrijk van God.</p>
<p class="p"><a name="14:26"></a>26 En toen zij de lofzang gezongen hadden, vertrokken zij naar de Olijfberg.</p>
<p class="s">Petrus gewaarschuwd</p>
<p class="p"><a name="14:27"></a>27 <span style="color:blue;" title="\xt Matt. 26:31; Joh. 16:32">*&nbsp;</span>En Jezus zei tegen hen: U zult in deze nacht allen aanstoot aan Mij nemen, want er is geschreven: <span style="color:blue;" title="\xt Zach. 13:7">*&nbsp;</span>Ik zal de Herder slaan en de schapen zullen uiteengedreven worden.</p>
<p class="p"><a name="14:28"></a>28 <span style="color:blue;" title="\xt Matt. 26:32; 28:10; Mark. 16:7">*&nbsp;</span>Maar nadat Ik opgewekt zal zijn, zal Ik u voorgaan naar Galilea.</p>
<p class="p"><a name="14:29"></a>29 En Petrus zei tegen Hem: Ook al zullen allen aanstoot <i>aan U</i> nemen, ik echter niet.</p>
<p class="p"><a name="14:30"></a>30 <span style="color:blue;" title="\xt Matt. 26:34; Luk. 22:34; Joh. 13:38">*&nbsp;</span>En Jezus zei tegen hem: Voorwaar, Ik zeg u dat u vandaag, in deze nacht, voordat de haan twee keer gekraaid zal hebben, Mij driemaal zult verloochenen.</p>
<p class="p"><a name="14:31"></a>31 <span style="color:blue;" title="\xt Joh. 13:37">*&nbsp;</span>Maar hij zei nog krachtiger: Al moest ik met U sterven, ik zal U beslist niet verloochenen! En evenzo spraken zij ook allen.</p>
<p class="s">Gethsémané</p>
<p class="p"><a name="14:32"></a>32 <span style="color:blue;" title="\xt Matt. 26:36; Luk. 22:39; Joh. 18:1">*&nbsp;</span>En zij kwamen op een plaats waarvan de naam Gethsémané was, en Hij zei tegen Zijn discipelen: Ga hier zitten totdat Ik gebeden zal hebben.</p>
<p class="p"><a name="14:33"></a>33 En Hij nam Petrus, Jakobus en Johannes met Zich mee en begon ontdaan en zeer angstig te worden;</p>
<p class="p"><a name="14:34"></a>34 en Hij zei tegen hen: <span style="color:blue;" title="\xt Joh. 12:27">*&nbsp;</span>Mijn ziel is zeer bedroefd, tot de dood toe; blijf hier en waak.</p>
<p class="p"><a name="14:35"></a>35 <span style="color:blue;" title="\xt Luk. 22:41">*&nbsp;</span>En toen Hij iets verder gegaan was, wierp Hij Zich ter aarde en bad dat, als het mogelijk was, dat uur aan Hem voorbij zou gaan.</p>
<p class="p"><a name="14:36"></a>36 En Hij zei: Abba, Vader, alle dingen zijn mogelijk voor U; neem deze drinkbeker van Mij weg, <span style="color:blue;" title="\xt Joh. 6:38">*&nbsp;</span>maar niet wat Ik wil, maar wat U <i>wilt</i>.</p>
<p class="p"><a name="14:37"></a>37 <span style="color:blue;" title="\xt Matt. 26:40; Luk. 22:45">*&nbsp;</span>En Hij kwam en trof hen slapend aan en Hij zei tegen Petrus: Simon, slaapt u? Was u niet in staat één uur te waken?</p>
<p class="p"><a name="14:38"></a>38 Waak <i>allen</i> en bid, opdat u niet in verzoeking komt; <span style="color:blue;" title="\xt Gal. 5:17">*&nbsp;</span>de geest <i>is</i> wel gewillig, maar het vlees is zwak.</p>
<p class="p"><a name="14:39"></a>39 En toen Hij weer weggegaan was, bad Hij en sprak dezelfde woorden.</p>
<p class="p"><a name="14:40"></a>40 En toen Hij terugkwam, trof Hij hen opnieuw slapend aan, want hun ogen waren zwaar geworden; en zij wisten niet wat zij Hem moesten antwoorden.</p>
<p class="p"><a name="14:41"></a>41 En Hij kwam voor de derde keer en zei tegen hen: Slaap <i>nu maar</i> verder en rust; het is genoeg, het uur is gekomen; zie, de Zoon des mensen wordt overgeleverd in de handen van de zondaars.</p>
<p class="p"><a name="14:42"></a>42 Sta op, laten wij gaan; zie, hij die Mij verraadt, is dichtbij.</p>
<p class="s">De gevangenneming van Jezus</p>
<p class="p"><a name="14:43"></a>43 <span style="color:blue;" title="\xt Matt. 26:47; Luk. 22:47; Joh. 18:3">*&nbsp;</span>En meteen, terwijl Hij nog sprak, kwam Judas eraan, die een van de twaalf was, en met hem een grote menigte met zwaarden en stokken, <i>gestuurd</i> door de overpriesters, de schriftgeleerden en de oudsten.</p>
<p class="p"><a name="14:44"></a>44 En hij die Hem verraadde, had met hen een teken afgesproken en gezegd: Die ik kussen zal, Die is het; grijp Hem, en leid Hem zorgvuldig <i>bewaakt</i> weg.</p>
<p class="p"><a name="14:45"></a>45 En toen hij daar gekomen was, ging hij meteen naar Hem toe en zei: Rabbi, Rabbi, en <span style="color:blue;" title="\xt 2 Sam. 20:9">*&nbsp;</span>hij kuste Hem.</p>
<p class="p"><a name="14:46"></a>46 En zij sloegen de handen aan Hem en grepen Hem.</p>
<p class="p"><a name="14:47"></a>47 Maar een van degenen die daarbij stonden, trok het zwaard, en hij trof de slaaf van de hogepriester en sloeg hem het oor af.</p>
<p class="p"><a name="14:48"></a>48 En Jezus antwoordde en zei tegen hen: Bent u er met zwaarden en stokken opuit gegaan, als tegen een misdadiger, om Mij gevangen te nemen?</p>
<p class="p"><a name="14:49"></a>49 Dagelijks was Ik bij u in de tempel onderwijs aan het geven en u hebt Mij niet gegrepen, maar <i>dit gebeurt</i> <span style="color:blue;" title="\xt Ps. 22:7; 69:10; Luk. 24:25">*&nbsp;</span>opdat de Schriften vervuld worden.</p>
<p class="p"><a name="14:50"></a>50 <span style="color:blue;" title="\xt Job 19:13; Ps. 88:9">*&nbsp;</span>En <i>Zijn discipelen</i> verlieten Hem en vluchtten allen.</p>
<p class="p"><a name="14:51"></a>51 En een zekere jongeman, die een linnen kleed om het naakte lichaam geslagen had, volgde Hem, en de jongemannen grepen hem,</p>
<p class="p"><a name="14:52"></a>52 maar hij liet het linnen kleed achter en vluchtte naakt van hen weg.</p>
<p class="s">Jezus voor het Sanhedrin</p>
<p class="p"><a name="14:53"></a>53 <span style="color:blue;" title="\xt Matt. 26:57; Luk. 22:54; Joh. 18:13,24">*&nbsp;</span>En ze leidden Jezus weg naar de hogepriester; en bij hem kwamen al de overpriesters, de oudsten en de schriftgeleerden bijeen.</p>
<p class="p"><a name="14:54"></a>54 En Petrus volgde Hem op een afstand, tot binnen het paleis van de hogepriester, en hij zat er samen met de dienaars en warmde zich bij het vuur.</p>
<p class="p"><a name="14:55"></a>55 <span style="color:blue;" title="\xt Matt. 26:59; Hand. 6:13">*&nbsp;</span>En de overpriesters en heel de Raad zochten een getuigenverklaring tegen Jezus om Hem te <i>kunnen</i> doden, maar vonden <i>die</i> niet.</p>
<p class="p"><a name="14:56"></a>56 Want velen legden een vals getuigenis tegen Hem af, maar de getuigenissen waren niet eensluidend.</p>
<p class="p"><a name="14:57"></a>57 Toen stonden er enigen op en legden een vals getuigenis tegen Hem af en zeiden:</p>
<p class="p"><a name="14:58"></a>58 Wij hebben Hem horen zeggen: <span style="color:blue;" title="\xt Mark. 15:29; Joh. 2:19">*&nbsp;</span>Ik zal deze tempel, die met handen gemaakt is, afbreken en in drie dagen een andere, niet met handen gemaakt, bouwen.</p>
<p class="p"><a name="14:59"></a>59 En ook zo was hun getuigenis niet eensluidend.</p>
<p class="p"><a name="14:60"></a>60 <span style="color:blue;" title="\xt Matt. 26:62">*&nbsp;</span>En de hogepriester, die in het midden opstond, vroeg Jezus: Antwoordt U niets? Wat getuigen deze <i>mensen</i> tegen U?</p>
<p class="p"><a name="14:61"></a>61 <span style="color:blue;" title="\xt Jes. 53:7; Hand. 8:32">*&nbsp;</span>Maar Hij zweeg en antwoordde niets. Opnieuw stelde de hogepriester Hem een vraag, en zei tegen Hem: Bent U de Christus, de Zoon van de Gezegende?</p>
<p class="p"><a name="14:62"></a>62 En Jezus zei: Ik ben het. <span style="color:blue;" title="\xt Dan. 7:13; Matt. 16:27; 24:30; 25:31; Luk. 21:27; Hand. 1:11; 1 Thess. 4:16; 2 Thess. 1:10; Openb. 1:7">*&nbsp;</span>En u zult de Zoon des mensen zien zitten aan de rechter<i>hand</i> van de kracht <i>van God</i> en <i>zien</i> komen met de wolken van de hemel.</p>
<p class="p"><a name="14:63"></a>63 Toen scheurde de hogepriester zijn kleren en zei: Waar hebben wij nog getuigen voor nodig?</p>
<p class="p"><a name="14:64"></a>64 U hebt de <i>gods</i>lastering gehoord. Wat is uw mening? En zij allen oordeelden over Hem dat Hij schuldig was <i>en</i> de dood <i>verdiende</i>.</p>
<p class="p"><a name="14:65"></a>65 Toen begonnen sommigen Hem te bespuwen en Zijn gezicht te bedekken en <span style="color:blue;" title="\xt Job 16:10; Jes. 50:6; Joh. 19:3">*&nbsp;</span>Hem met vuisten te slaan en tegen Hem te zeggen: Profeteer! En de dienaars gaven Hem slagen in het gezicht.</p>
<p class="s">De verloochening van Petrus</p>
<p class="p"><a name="14:66"></a>66 <span style="color:blue;" title="\xt Matt. 26:58,69; Luk. 22:55; Joh. 18:16,17">*&nbsp;</span>En toen Petrus beneden op de binnenplaats was, kwam een van de dienstmeisjes van de hogepriester;</p>
<p class="p"><a name="14:67"></a>67 en toen zij Petrus zich zag warmen, keek zij hem aan en zei: Ook u was bij Jezus de Nazarener.</p>
<p class="p"><a name="14:68"></a>68 Maar hij ontkende het en zei: Ik ken <i>Hem</i> niet, en ik weet niet wat u zegt. En hij ging naar buiten, naar het voorportaal, en de haan kraaide.</p>
<p class="p"><a name="14:69"></a>69 <span style="color:blue;" title="\xt Matt. 26:71; Luk. 22:58; Joh. 18:25;">*&nbsp;</span>En toen het dienstmeisje hem opnieuw zag, begon zij te zeggen tegen hen die daarbij stonden: Hij is een van hen.</p>
<p class="p"><a name="14:70"></a>70 Maar hij ontkende het opnieuw. En kort daarna zeiden zij die daarbij stonden, opnieuw tegen Petrus: Werkelijk, u bent een van hen, want u bent ook een Galileeër en uw spraak vertoont overeenkomst.</p>
<p class="p"><a name="14:71"></a>71 En hij begon <i>zichzelf</i> te vervloeken en te zweren: Ik ken deze Mens niet over Wie u spreekt.</p>
<p class="p"><a name="14:72"></a>72 En de haan kraaide voor de tweede keer; en Petrus herinnerde zich het woord dat Jezus tegen hem gezegd had: <span style="color:blue;" title="\xt Matt. 26:34,75; Luk. 22:61; Joh. 13:38; 18:27">*&nbsp;</span>Voordat de haan twee keer gekraaid zal hebben, zult u Mij driemaal verloochenen. En toen <i>dat</i> tot hem doordrong, begon hij te huilen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MRK&hoofdstuk=13">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MRK&hoofdstuk=15">&nbsp;&#9658;</a></p>            </p>
          </td>
        </tr>
      </table>
    </body>
</html>

