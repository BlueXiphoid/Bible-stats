
<html>
  <head>
    <title>Numeri 16</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIERDE BOEK VAN MOZES</h3></div><div align="center"><h2>NUMERI</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=15">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=17">&nbsp;&#9658;</a></p><br />
<p class="c">&nbsp;<b>Hoofdstuk 16</b></p>
<p class="s">Het oproer van Korach, Dathan en Abiram tegen Mozes en Aäron</p>
<p class="p"><a name="16:1"></a>1 <span style="color:blue;" title="\xt Num. 26:9; 27:3; Judas vs. 11">*&nbsp;</span>Korach nu, de zoon van Jizhar, zoon van Kahath, zoon van Levi, nam zowel Dathan en Abiram, zonen van Eliab, als On, de zoon van Peleth, nakomelingen van Ruben, <i>met zich</i> mee.</p>
<p class="p"><a name="16:2"></a>2 Zij kwamen in opstand tegen Mozes, samen met tweehonderdvijftig mannen uit de Israëlieten, leiders van de gemeenschap, afgevaardigden naar de vergadering, mannen van naam.</p>
<p class="p"><a name="16:3"></a>3 Zij kwamen vanwege Mozes en vanwege Aäron bijeen, en zeiden tegen hen: U <i>trekt</i> te veel naar u <i>toe</i>, want heel de gemeenschap, allen zijn zij heilig, en de HEERE is in hun midden. Waarom verheft u zich dan boven de gemeente van de HEERE?</p>
<p class="p"><a name="16:4"></a>4 Toen Mozes dat hoorde, wierp hij zich met zijn gezicht <i>ter aarde</i>.</p>
<p class="p"><a name="16:5"></a>5 En hij sprak tot Korach en tot heel diens aanhang: Morgenochtend zal de HEERE bekendmaken wie van Hem is, en wie de heilige is die Hij in Zijn nabijheid zal laten komen. Wie Hij kiest, zal Hij in Zijn nabijheid laten komen.</p>
<p class="p"><a name="16:6"></a>6 Korach en heel uw aanhang, doe dit: neem voor uzelf vuurschalen,</p>
<p class="p"><a name="16:7"></a>7 doe er morgen vuur in en leg er reukwerk op voor het aangezicht van de HEERE. En het zal gebeuren dat de man die de HEERE kiest, die zal de heilige zijn. U <i>trekt</i> te veel naar u <i>toe</i>, zonen van Levi!</p>
<p class="p"><a name="16:8"></a>8 En Mozes zei tegen Korach: Luister toch, zonen van Levi!</p>
<p class="p"><a name="16:9"></a>9 Is het u niet genoeg dat de God van Israël u heeft afgezonderd van de gemeenschap van Israël om u tot Hem te laten naderen, om de dienst van de tabernakel van de HEERE te verrichten en voor de gemeenschap te staan om hen te dienen?</p>
<p class="p"><a name="16:10"></a>10 Hij heeft u en al uw broeders, de zonen van Levi, met u laten naderen; wilt u nu ook het priesterambt?</p>
<p class="p"><a name="16:11"></a>11 Daarom u, en uw hele aanhang, u spant samen tegen de HEERE. Immers, Aäron, wat is hij dat u tegen hem mort?</p>
<p class="p"><a name="16:12"></a>12 En Mozes stuurde <i>een bode</i> om Dathan en Abiram, de zonen van Eliab, te roepen. Maar zij zeiden: Wij komen niet!</p>
<p class="p"><a name="16:13"></a>13 Is het niet genoeg dat u ons geleid hebt uit een land dat overvloeit van melk en honing, om ons te laten sterven in de woestijn, dat u zich ook zonodig tot heerser over ons moet verheffen?</p>
<p class="p"><a name="16:14"></a>14 Bovendien hebt u ons niet gebracht naar een land dat overvloeit van melk en honing, evenmin hebt u ons akkers en wijngaarden gegeven als erfelijk bezit. Wilt u de ogen van deze mannen uitsteken? Wij komen niet!</p>
<p class="p"><a name="16:15"></a>15 Toen ontstak Mozes <i>in</i> hevige <i>woede</i>, en hij zei tegen de HEERE: Zie hun offer niet aan! <span style="color:blue;" title="\xt 1 Sam. 12:3">*&nbsp;</span><i>Nog</i> geen ezel heb ik van hen afgenomen en niet één van hen heb ik kwaad gedaan.</p>
<p class="p"><a name="16:16"></a>16 En Mozes zei tegen Korach: U en heel uw aanhang, verschijn morgen voor het aangezicht van de HEERE, u en zij, en <i>ook</i> Aäron.</p>
<p class="p"><a name="16:17"></a>17 En ieder moet zijn vuurschaal meenemen en er reukwerk op leggen, en ieder moet zijn vuurschaal voor het aangezicht van de HEERE brengen, tweehonderdvijftig vuurschalen, ook u en Aäron, ieder zijn vuurschaal.</p>
<p class="p"><a name="16:18"></a>18 Zo nam ieder zijn vuurschaal, deed er vuur in en legde er reukwerk op en zij stelden zich op <i>bij</i> de ingang van de tent van ontmoeting, ook Mozes en Aäron.</p>
<p class="p"><a name="16:19"></a>19 Korach liet heel zijn aanhang vanwege hen bijeenkomen, bij de ingang van de tent van ontmoeting. Toen verscheen de heerlijkheid van de HEERE aan heel de gemeenschap.</p>
<p class="p"><a name="16:20"></a>20 En de HEERE sprak tot Mozes en tot Aäron:</p>
<p class="p"><a name="16:21"></a>21 Zonder u af uit het midden van deze gemeenschap, <i>want</i> Ik zal hen in een ogenblik vernietigen!</p>
<p class="p"><a name="16:22"></a>22 Maar zij wierpen zich met hun gezicht <i>ter aarde</i> en zeiden: O God! God <span style="color:blue;" title="\xt Num. 27:16; Hebr. 12:9">*&nbsp;</span>van de geesten van alle vlees! Als één man zondigt, zult U dan zeer toornig worden op heel de gemeenschap?</p>
<p class="p"><a name="16:23"></a>23 En de HEERE sprak tot Mozes:</p>
<p class="p"><a name="16:24"></a>24 Spreek tot de gemeenschap en zeg: Trek u terug van rondom de woning van Korach, Dathan en Abiram.</p>
<p class="p"><a name="16:25"></a>25 Toen stond Mozes op en hij ging naar Dathan en Abiram, en de oudsten van Israël gingen achter hem aan.</p>
<p class="p"><a name="16:26"></a>26 En hij sprak tot de gemeenschap: Ga toch bij de tenten van deze goddeloze mannen vandaan, raak niets aan van alles wat van hen is, anders zult u door al hun zonden weggevaagd worden.</p>
<p class="p"><a name="16:27"></a>27 En zij trokken zich terug van rondom de woning van Korach, Dathan en Abiram, maar Dathan en Abiram kwamen naar buiten en bleven <i>bij</i> de ingang van hun tenten staan, met hun vrouwen, en hun zonen en hun kleine kinderen.</p>
<p class="p"><a name="16:28"></a>28 Toen zei Mozes: Hierdoor zult u weten dat de HEERE mij gezonden heeft om al deze daden te doen, dat zij niet uit mijn <i>eigen</i> hart voortgekomen zijn.</p>
<p class="p"><a name="16:29"></a>29 Als dezen zullen sterven zoals elk mens sterft, en hun vergolden zal worden zoals elk mens vergolden wordt, <i>dan</i> heeft de HEERE mij niet gezonden.</p>
<p class="p"><a name="16:30"></a>30 Maar als de HEERE iets nieuws zal scheppen, zodat de aardbodem zijn mond zal opensperren, en hen en alles wat van hen is, zal verzwelgen en zij levend naar het graf zullen afdalen, dan zult u weten dat deze mannen de HEERE verworpen hebben.</p>
<p class="p"><a name="16:31"></a>31 En het gebeurde, toen hij geëindigd had al deze woorden te spreken, dat de aardbodem die onder hen was, gespleten werd.</p>
<p class="p"><a name="16:32"></a>32 De aarde opende haar mond en <span style="color:blue;" title="\xt Num. 26:10; 27:3; Deut. 11:6; Ps. 106:17">*&nbsp;</span>verzwolg hen, met hun gezinnen, en alle mensen die Korach toebehoorden, en al <i>hun</i> bezittingen.</p>
<p class="p"><a name="16:33"></a>33 En zij daalden levend af naar het graf, zij en alles wat van hen was. En de aarde overdekte hen, en zij waren verdwenen uit het midden van de gemeente.</p>
<p class="p"><a name="16:34"></a>34 En heel Israël dat rondom hen stond, vluchtte weg voor hun gejammer, want zij zeiden: Als de aarde ons ook maar niet verzwelgt!</p>
<p class="p"><a name="16:35"></a>35 En vuur kwam bij de HEERE vandaan en verteerde de tweehonderdvijftig mannen die het reukwerk aangeboden hadden.</p>
<p class="p"><a name="16:36"></a>36 En de HEERE sprak tot Mozes:</p>
<p class="p"><a name="16:37"></a>37 Zeg tegen Eleazar, de zoon van de priester Aäron, dat hij de vuurschalen uit de vlammen moet halen en het vuur weg moet strooien, ver weg; want ze zijn heilig,</p>
<p class="p"><a name="16:38"></a>38 <i>te weten</i> de vuurschalen van deze <i>mensen</i> die ten koste van hun leven gezondigd hebben. En maak er platgeslagen platen van, als een beslag voor het altaar. Zij hebben ze immers voor het aangezicht van de HEERE gebracht, daarom zijn ze heilig. Zo zullen ze voor de Israëlieten tot een teken zijn.</p>
<p class="p"><a name="16:39"></a>39 Eleazar, de priester, nam de koperen vuurschalen waarmee zij die verbrand waren, geofferd hadden, en zij pletten ze <i>om</i> als beslag van het altaar <i>te dienen</i>,</p>
<p class="p"><a name="16:40"></a>40 ter gedachtenis voor de Israëlieten, opdat geen onbevoegde man, die niet uit het nageslacht van Aäron is, naar voren zal komen om reukwerk voor het aangezicht van de HEERE in rook te laten opgaan, en het hem zal vergaan als Korach en zijn aanhang, zoals de HEERE door de dienst van Mozes<span title="16:de dienst van Mozes - Letterlijk: de hand van Mozes.">&nbsp;*</span> tot hem gesproken had.</p>
<p class="p"><a name="16:41"></a>41 Maar de volgende dag morde heel de gemeenschap van de Israëlieten tegen Mozes en tegen Aäron: Ú hebt het volk van de HEERE gedood!</p>
<p class="p"><a name="16:42"></a>42 En het gebeurde, toen de gemeenschap tegen Mozes en tegen Aäron bijeenkwam, en men zich naar de tent van ontmoeting keerde, dat zie, de wolk deze bedekte en de heerlijkheid van de HEERE verscheen.</p>
<p class="p"><a name="16:43"></a>43 Mozes en Aäron kwamen tot voor de tent van ontmoeting.</p>
<p class="p"><a name="16:44"></a>44 En de HEERE sprak tot Mozes:</p>
<p class="p"><a name="16:45"></a>45 Trek u terug uit het midden van deze gemeenschap, en Ik zal hen vernietigen, in een ogenblik! Toen wierpen zij zich met hun gezicht <i>ter aarde</i>.</p>
<p class="p"><a name="16:46"></a>46 En Mozes zei tegen Aäron: Neem de vuurschaal en doe er vuur in van het altaar, en leg er reukwerk op, en ga onmiddellijk naar de gemeenschap en doe verzoening voor hen, want grote toorn is uitgegaan van voor het aangezicht van de HEERE; de plaag is <i>al</i> begonnen.</p>
<p class="p"><a name="16:47"></a>47 Aäron nam <i>de vuurschaal</i>, zoals Mozes had gesproken, en liep snel naar het midden van de gemeente, en zie, de plaag was onder het volk begonnen. En hij legde er reukwerk in en deed verzoening voor het volk.</p>
<p class="p"><a name="16:48"></a>48 Hij bleef tussen de doden en de levenden in staan, en de plaag werd tot stilstand gebracht.</p>
<p class="p"><a name="16:49"></a>49 Het waren er veertienduizend zevenhonderd, die aan die plaag gestorven zijn, naast hen die gestorven waren om de zaak van Korach.</p>
<p class="p"><a name="16:50"></a>50 Aäron keerde terug naar Mozes bij de ingang van de tent van ontmoeting, en de plaag werd tot stilstand gebracht.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=15">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=17">&nbsp;&#9658;</a></p>            </p>
          </td>
        </tr>
      </table>
    </body>
</html>

