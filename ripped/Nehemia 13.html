
<html>
  <head>
    <title>Nehemia 13</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>NEHEMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NEH&hoofdstuk=12">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NEH&hoofdstuk=14">&nbsp;&#9658;</a></p><br />
<p class="c">&nbsp;<b>Hoofdstuk 13</b></p>
<p class="s">Optreden van Nehemia tegen allerhande wantoestanden</p>
<p class="p"><a name="13:1"></a>1 Op die dag werd er voorgelezen uit het boek van Mozes voor de oren van het volk. Daarin <span style="color:blue;" title="\xt Deut. 23:3,4,5">*&nbsp;</span>werd voorgeschreven bevonden dat een Ammoniet of een Moabiet tot in eeuwigheid niet in de gemeente van God mocht komen,</p>
<p class="p"><a name="13:2"></a>2 omdat zij de Israëlieten niet met brood en water tegemoetgekomen waren, en men <span style="color:blue;" title="\xt Num. 22:5; Joz. 24:9">*&nbsp;</span>Bileam tegen hen had ingehuurd om hen te vervloeken; onze God had de vloek echter veranderd in zegen.</p>
<p class="p"><a name="13:3"></a>3 Het gebeurde, toen zij de wet hoorden, dat zij alle mensen van allerlei herkomst afzonderden van Israël.</p>
<p class="p"><a name="13:4"></a>4 Hiervóór had Eljasib, de priester die aangesteld was over de kamers van het huis van onze God, <i>en</i> die verwant was aan Tobia,</p>
<p class="p"><a name="13:5"></a>5 een grote kamer voor hem gemaakt; daar brachten zij vroeger steeds het graanoffer, de wierook, de voorwerpen, de tienden van het graan, van de nieuwe wijn en de olie – <i>overeenkomstig</i> het gebod voor de Levieten, de zangers en de poortwachters – en het hefoffer voor de priesters.</p>
<p class="p"><a name="13:6"></a>6 Toen dit alles <i>plaatsvond</i> was ik niet in Jeruzalem, want in het tweeëndertigste jaar van Arthahsasta, de koning van Babel, <i>moest</i> ik bij de koning <i>terug</i>komen, maar na verloop van dagen kreeg ik <i>weer</i> verlof van de koning.</p>
<p class="p"><a name="13:7"></a>7 Toen ik in Jeruzalem aankwam, kreeg ik inzicht in het kwaad dat Eljasib ten behoeve van Tobia gedaan had, door een kamer voor hem te maken in de voorhoven van het huis van God.</p>
<p class="p"><a name="13:8"></a>8 Dit was volstrekt kwalijk in mijn <i>ogen</i>; daarom wierp ik al het huisraad van Tobia uit de kamer naar buiten.</p>
<p class="p"><a name="13:9"></a>9 Ik zei dat ze de kamers moesten reinigen, en ik liet de voorwerpen van het huis van God daar terugbrengen, met het graanoffer en de wierook.</p>
<p class="p"><a name="13:10"></a>10 Verder kwam ik te weten dat de delen voor de Levieten niet werden gegeven, en dat de Levieten en de zangers, die het werk verrichtten, waren gevlucht, ieder naar zijn <i>eigen</i> veld.</p>
<p class="p"><a name="13:11"></a>11 Ik riep de machthebbers ter verantwoording en zei: Waarom is het huis van God verlaten? Ik bracht hen bij elkaar en ik deed hen hun plaats <i>weer</i> innemen.</p>
<p class="p"><a name="13:12"></a>12 Toen bracht heel Juda de tienden van het graan, de nieuwe wijn en de olie <i>weer</i> naar de voorraad<i>kamers</i>.</p>
<p class="p"><a name="13:13"></a>13 En ik gaf Selemja, de priester, en Zadok, de schrijver, en van de Levieten Pedaja, de leiding over de voorraad<i>kamers</i>, en naast hen Hanan, de zoon van Zakkur, de zoon van Mattanja, want zij werden betrouwbaar geacht, en het was aan hen om <i>alles</i> onder hun broeders te verdelen.</p>
<p class="p"><a name="13:14"></a>14 Denk hierom aan mij, mijn God, wis mijn blijken van goedertierenheid niet uit, die ik aan het huis van mijn God en aan de <i>ere</i>dienst daarin, heb bewezen.</p>
<p class="s">Het heiligen van de sabbat</p>
<p class="p"><a name="13:15"></a>15 In die dagen zag ik in Juda <i>mensen</i> die op de sabbat de wijnpersen aan het treden waren en die hopen <i>graan</i> brachten en <i>die</i> op ezels laadden, en ook wijn, druiven en vijgen en allerlei <i>andere</i> lasten. Zij brachten die naar Jeruzalem op de sabbatdag. Op de dag dat zij dat voedsel gingen verkopen, waarschuwde ik <i>hen</i>.</p>
<p class="p"><a name="13:16"></a>16 Ook woonden er Tyriërs, die vis aanvoerden en allerlei koopwaar, die zij op de sabbat aan de Judeeërs en in Jeruzalem verkochten.</p>
<p class="p"><a name="13:17"></a>17 Toen riep ik de edelen van Juda ter verantwoording en zei tegen hen: Wat is dit voor een wandaad die u verricht, waardoor u de sabbatdag <span style="color:blue;" title="\xt Ex. 20:8; Lev. 19:30">*&nbsp;</span>ontheiligt?</p>
<p class="p"><a name="13:18"></a>18 Deden uw vaderen niet evenzo? En <i>vervolgens</i> bracht onze God al dit kwaad over ons en over deze stad. En u voegt nog <i>eens</i> toe aan de brandende <i>toorn</i> over Israël door de sabbat te ontheiligen!</p>
<p class="p"><a name="13:19"></a>19 Het gebeurde, toen de poorten van Jeruzalem hun schaduwen afwierpen, vóór de sabbat, dat ik zei dat de deuren gesloten moesten worden, en ik zei dat zij ze niet mochten openen tot na de sabbat. Ik plaatste <i>een aantal</i> van mijn knechten bij de poorten, <i>zodat er</i> geen last zou binnenkomen op de sabbatdag.</p>
<p class="p"><a name="13:20"></a>20 Toen overnachtten de handelaars en de verkopers van allerlei koopwaar buiten Jeruzalem, een keer of twee.</p>
<p class="p"><a name="13:21"></a>21 Ik waarschuwde hen en zei tegen hen: Waarom overnacht u bij de muur? Als u dat nog eens doet, zal ik de hand aan u slaan! Vanaf die tijd kwamen ze niet meer op de sabbat.</p>
<p class="p"><a name="13:22"></a>22 Ik zei tegen de Levieten dat ze zich moesten reinigen en dat ze de poorten zouden komen bewaken om de sabbatdag te heiligen. Denk ook hierom aan mij, mijn God, en spaar mij overeenkomstig de grootheid van Uw goedertierenheid.</p>
<p class="s">De gemengde huwelijken</p>
<p class="p"><a name="13:23"></a>23 Ook zag ik in die dagen Joden die Asdoditische, Ammonitische <i>en</i> Moabitische vrouwen <i>bij zich</i> hadden doen wonen.</p>
<p class="p"><a name="13:24"></a>24 Hun kinderen spraken voor de helft Asdoditisch, en ze konden geen Judees spreken, maar <i>spraken</i> overeenkomstig de taal van elk volk.</p>
<p class="p"><a name="13:25"></a>25 Ik had onenigheid met hen en ik vervloekte hen. En ik sloeg <i>sommige</i> mannen van hen en trok hun de haren uit. Ik liet hen zweren bij God: U zult uw dochters niet aan hun zonen geven en van hun dochters niemand voor uw zonen of voor uzelf nemen!</p>
<p class="p"><a name="13:26"></a>26 <span style="color:blue;" title="\xt 1 Kon. 11:4">*&nbsp;</span>Is het niet met betrekking tot deze dingen dat Salomo, de koning van Israël, gezondigd heeft? <span style="color:blue;" title="\xt 1 Kon. 3:13; 2 Kron. 1:12">*&nbsp;</span>Terwijl er onder veel heidenvolken geen koning was zoals hij, en hij zijn God lief was en God hem tot koning gesteld had over heel Israël? Ook hem deden de uitheemse vrouwen zondigen.</p>
<p class="p"><a name="13:27"></a>27 Zullen wij dan naar u luisteren door al dit grote kwaad te doen door onze God ontrouw te zijn door uitheemse vrouwen bij u te doen wonen?</p>
<p class="p"><a name="13:28"></a>28 <i>Een</i> van de zonen van Jojada, de zoon van Eljasib, de hogepriester, was een schoonzoon van Sanballat, de Horoniet. Daarom joeg ik hem bij mij weg.</p>
<p class="p"><a name="13:29"></a>29 Denk aan hen, mijn God, vanwege de ontwijding van het priesterschap, namelijk het verbond van het priesterschap en van de Levieten.</p>
<p class="p"><a name="13:30"></a>30 Zo reinigde ik hen van al het vreemde en ik stelde diensten vast voor de priesters en de Levieten, ieder voor zijn werk,</p>
<p class="p"><a name="13:31"></a>31 en <i>ook</i> voor het offer van het hout op de vastgestelde tijden en voor de eerstelingen. Denk aan mij, mijn God, ten goede.</p>            </p>
          </td>
        </tr>
      </table>
    </body>
</html>

