
<html>
  <head>
    <title>Jozua 8</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>JOZUA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOS&hoofdstuk=7">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOS&hoofdstuk=9">&nbsp;&#9658;</a></p><br />
<p class="c">&nbsp;<b>Hoofdstuk 8</b></p>
<p class="s">De ondergang van Ai</p>
<p class="p"><a name="8:1"></a>1 Daarna zei de HEERE tegen Jozua: <span style="color:blue;" title="\xt Deut. 1:21; 7:18">*&nbsp;</span>Wees niet bevreesd en wees niet ontsteld. Neem al het krijgsvolk met u mee en sta op, trek op naar Ai. Zie, Ik heb de koning van Ai, zijn volk, zijn stad en zijn land in uw hand gegeven.</p>
<p class="p"><a name="8:2"></a>2 U moet met Ai en zijn koning doen <span style="color:blue;" title="\xt Joz. 6:21">*&nbsp;</span>zoals u met Jericho en zijn koning gedaan hebt. Alleen mag u zijn buit en <span style="color:blue;" title="\xt Deut. 20:14">*&nbsp;</span>zijn vee voor uzelf roven. Leg voor uzelf een hinderlaag tegen de stad, aan de achterzijde ervan.</p>
<p class="p"><a name="8:3"></a>3 Toen stond Jozua op met al het krijgsvolk om op te trekken naar Ai. En Jozua koos dertigduizend mannen uit, strijdbare helden. Hij stuurde hen 's nachts <i>op weg</i></p>
<p class="p"><a name="8:4"></a>4 en gebood hun: Zie, u moet een hinderlaag tegen de stad leggen, aan de achterzijde van de stad. Ga niet te ver van de stad weg en houdt u allen gereed.</p>
<p class="p"><a name="8:5"></a>5 Ik en al het volk dat bij mij is, zullen de stad naderen. En het zal gebeuren, als zij <i>de stad</i> uit zullen gaan, ons tegemoet, dat wij voor hen op de vlucht zullen slaan, zoals de vorige <i>keer</i>.</p>
<p class="p"><a name="8:6"></a>6 Laat hen dan <i>de stad</i> uit gaan, achter ons <i>aan</i>, totdat wij hen uit de stad weggelokt hebben. Zij zullen immers zeggen: Zij vluchten voor ons zoals de vorige <i>keer</i>. Zo zullen wij voor hen uit vluchten.</p>
<p class="p"><a name="8:7"></a>7 Dan moet ú opstaan uit de hinderlaag en de stad innemen, want de HEERE, uw God, zal hem in uw hand geven.</p>
<p class="p"><a name="8:8"></a>8 En het zal gebeuren, als u de stad ingenomen hebt, dat u de stad in brand zult steken. In overeenstemming met het woord van de HEERE moet u dat doen. Zie, ik heb het u geboden.</p>
<p class="p"><a name="8:9"></a>9 Zo stuurde Jozua hen <i>op weg</i> en zij gingen naar de hinderlaag. Zij lagen tussen Bethel en Ai, ten westen van Ai. Jozua <i>zelf</i> echter overnachtte die nacht te midden van het volk.</p>
<p class="p"><a name="8:10"></a>10 En Jozua stond 's morgens vroeg op en hij monsterde het volk. Toen trok hij op, hij en de oudsten van Israël, voor het volk uit, naar Ai.</p>
<p class="p"><a name="8:11"></a>11 Ook trok al het krijgsvolk op dat bij hem was. Zij naderden en kwamen tegenover de stad. Zij sloegen hun kamp op ten noorden van Ai. Het dal lag tussen hem en Ai in.</p>
<p class="p"><a name="8:12"></a>12 Verder nam hij ongeveer vijfduizend man en legde hen in een hinderlaag tussen Bethel en Ai, ten westen van de stad.</p>
<p class="p"><a name="8:13"></a>13 Zij stelden het volk op, heel het leger dat ten noorden van de stad was, en zijn hinderlaag bevond zich ten westen van de stad. En Jozua trok in diezelfde nacht door het midden van het dal.</p>
<p class="p"><a name="8:14"></a>14 En het gebeurde, toen de koning van Ai <i>dat</i> zag, dat zij zich haastten en vroeg opstonden. De mannen van de stad kwamen <i>de stad</i> uit, Israël tegemoet voor de strijd, hij en heel zijn volk, naar de verzamelplaats tegenover de Vlakte. Hij wist namelijk niet dat er achter de stad een hinderlaag voor hem was gelegd.</p>
<p class="p"><a name="8:15"></a>15 Jozua en heel Israël lieten zich door hen verslaan, en zij vluchtten <i>langs de</i> weg naar de woestijn.</p>
<p class="p"><a name="8:16"></a>16 Daarom werd heel het volk dat in de stad was, opgeroepen om hen te achtervolgen. En zij achtervolgden Jozua en werden van de stad weggelokt.</p>
<p class="p"><a name="8:17"></a>17 Er werd niet één man in Ai achtergelaten, en ook niet in Bethel, die niet <i>de stad</i> uit ging, achter Israël aan. Zij lieten de stad open achter en achtervolgden Israël.</p>
<p class="p"><a name="8:18"></a>18 Toen zei de HEERE tegen Jozua: Strek de werpspies die in uw hand is, uit naar Ai, want Ik zal het in uw hand geven. En Jozua strekte de werpspies die in zijn hand was, uit naar de stad.</p>
<p class="p"><a name="8:19"></a>19 Daarop stonden <i>de mannen in</i> de hinderlaag haastig op van hun plaats, en zij kwamen snel aanlopen, zodra <i>Jozua</i> zijn hand uitgestrekt had. En zij kwamen bij de stad en namen die in, en zij haastten zich en staken de stad in brand.</p>
<p class="p"><a name="8:20"></a>20 Toen de mannen van Ai zich omkeerden, zagen zij, en zie, de rook van de stad steeg op naar de hemel. Zij hadden geen ruimte <i>meer</i> om hierheen of daarheen te vluchten, want het volk dat naar de woestijn vluchtte, keerde zich tegen hen die <i>hen</i> achtervolgden.</p>
<p class="p"><a name="8:21"></a>21 Toen Jozua en heel Israël zagen dat <i>de mannen in</i> de hinderlaag de stad ingenomen hadden en dat de rook van de stad opsteeg, keerden zij zich om en versloegen de mannen van Ai.</p>
<p class="p"><a name="8:22"></a>22 Ook kwamen die <i>mannen</i> uit de stad hun tegemoet, zodat zij midden tussen de Israëlieten in kwamen: deze van hier en die van daar. <span style="color:blue;" title="\xt Deut. 7:2">*&nbsp;</span>Zij versloegen hen, totdat er geen ontkomene of overlevende overbleef.</p>
<p class="p"><a name="8:23"></a>23 Maar de koning van Ai grepen zij levend en zij brachten hem bij Jozua.</p>
<p class="p"><a name="8:24"></a>24 En het gebeurde, toen Israël gereed was met het doden van al de inwoners van Ai op het veld, in de woestijn waar zij hen achtervolgd hadden, en zij allen door de scherpte van het zwaard gevallen waren totdat zij allen omgekomen waren, dat heel Israël zich naar Ai keerde, en zij sloegen zijn <i>inwoners</i> met de scherpte van het zwaard.</p>
<p class="p"><a name="8:25"></a>25 En het gebeurde dat het er twaalfduizend waren, allen die op die dag vielen, van de man tot de vrouw toe, allemaal mensen uit Ai.</p>
<p class="p"><a name="8:26"></a>26 Jozua trok zijn hand, die hij met de werpspies had uitgestrekt, niet terug, totdat hij al de inwoners van Ai met de ban geslagen had.</p>
<p class="p"><a name="8:27"></a>27 <span style="color:blue;" title="\xt Num. 31:22,26">*&nbsp;</span>Alleen roofden de Israëlieten voor zichzelf het vee en de buit van die stad, <span style="color:blue;" title="\xt Joz. 8:2">*&nbsp;</span>in overeenstemming met het woord van de HEERE dat Hij Jozua geboden had.</p>
<p class="p"><a name="8:28"></a>28 Jozua verbrandde Ai en hij maakte het tot een eeuwige ruïne, tot een woestenij, tot op deze dag.</p>
<p class="p"><a name="8:29"></a>29 De koning van Ai hing hij aan een paal, tot de tijd van de avond. En <span style="color:blue;" title="\xt Deut. 21:22,23">*&nbsp;</span>rond zonsondergang gaf Jozua bevel dat men zijn dode lichaam van de paal zou afnemen. Daarop wierpen zij het bij de ingang van de stadspoort neer en richtten daar een grote steenhoop bovenop, die er is tot op deze dag.</p>
<p class="s">Voorlezing van de wet op Ebal</p>
<p class="p"><a name="8:30"></a>30 Toen bouwde Jozua een altaar voor de HEERE, de God van Israël, op de berg Ebal,</p>
<p class="p"><a name="8:31"></a>31 <span style="color:blue;" title="\xt Ex. 20:25; Deut. 27:4">*&nbsp;</span>zoals Mozes, de dienaar van de HEERE, aan de Israëlieten geboden had, overeenkomstig wat in het wetboek van Mozes geschreven staat: een altaar van hele stenen die men niet met een ijzeren <i>voorwerp</i> bewerkt had. Daarop brachten zij brandoffers aan de HEERE. Ook brachten zij dankoffers.</p>
<p class="p"><a name="8:32"></a>32 <span style="color:blue;" title="\xt Deut. 27:3">*&nbsp;</span>Vervolgens schreef hij daar op stenen een afschrift van de wet van Mozes, die hij geschreven heeft voor <i>de ogen van</i> de Israëlieten.</p>
<p class="p"><a name="8:33"></a>33 Heel Israël met zijn oudsten, beambten en rechters stond aan deze en aan de andere <i>zijde</i> van de ark, vóór de Levitische priesters, die de ark van het verbond van de HEERE droegen, zowel vreemdelingen als ingezetenen. Eén helft daarvan <i>stond</i> tegenover de berg Gerizim en één helft daarvan <i>stond</i> tegenover de berg Ebal, zoals Mozes, de dienaar van de HEERE, vroeger geboden had om het volk Israël te zegenen.</p>
<p class="p"><a name="8:34"></a>34 Daarna las hij al de woorden van de wet voor, de zegen en de vloek, in overeenstemming met alles wat in het wetboek geschreven staat.</p>
<p class="p"><a name="8:35"></a>35 Er was niet één woord van alles wat Mozes geboden had, dat Jozua niet voorlas <span style="color:blue;" title="\xt Deut. 31:11">*&nbsp;</span>voor heel de gemeente van Israël, de vrouwen, de kleine kinderen en de vreemdelingen die in hun midden meetrokken.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOS&hoofdstuk=7">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOS&hoofdstuk=9">&nbsp;&#9658;</a></p>            </p>
          </td>
        </tr>
      </table>
    </body>
</html>

