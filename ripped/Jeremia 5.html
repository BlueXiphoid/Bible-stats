
<html>
  <head>
    <title>Jeremia 5</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JEREMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=6">&nbsp;&#9658;</a></p><br />
<p class="c">&nbsp;<b>Hoofdstuk 5</b></p>
<p class="s">Is er een die recht doet?</p>
<p class="q"><a name="5:1"></a>1 Trek rond door de straten van Jeruzalem,</p>
<p class="q2">kijk toch en let op,</p>

<p class="q">&nbsp;&nbsp;&nbsp;zoek op zijn pleinen,</p>

<p class="q2">of u iemand vindt,</p>

<p class="q">&nbsp;&nbsp;&nbsp;of er een is die recht doet,</p>

<p class="q2"><i>een</i> die betrouwbaarheid nastreeft,</p>

<p class="q3">dan zal Ik <i>Jeruzalem</i> vergeven.</p>

<p class="q"><a name="5:2"></a>2 Als ze zeggen “<i>Zo waar</i> de HEERE leeft”,</p>
<p class="q2">leggen zij toch een valse eed af.</p>

<p class="q"><a name="5:3"></a>3 HEERE, <i>zien</i> Uw ogen</p>
<p class="q2">niet uit naar betrouwbaarheid?</p>

<p class="q">&nbsp;&nbsp;&nbsp;U hebt hen <span style="color:blue;" title="\xt Jes. 1:5; 9:12; Jer. 2:30">*&nbsp;</span>geslagen, maar zij voelden geen pijn.</p>

<p class="q2">U hebt hen omgebracht, <i>maar</i> zij weigerden <span style="color:blue;" title="\xt Jer. 2:30">*&nbsp;</span>vermaning te aanvaarden.</p>

<p class="q">&nbsp;&nbsp;&nbsp;Zij hebben hun gezichten harder gemaakt dan een rots,</p>

<p class="q2">zij hebben geweigerd zich te bekeren.</p>

<p class="q"><a name="5:4"></a>4 Ík zei echter: Zij zijn maar geringe <i>mensen</i>,</p>
<p class="q2">zij gedragen zich als dwazen,</p>

<p class="q">&nbsp;&nbsp;&nbsp;omdat zij de weg van de HEERE niet kennen,</p>

<p class="q2">het recht van hun God.</p>

<p class="q"><a name="5:5"></a>5 Laat ik naar de aanzienlijken<span title="5:de aanzienlijken - Letterlijk: de groten.">&nbsp;*</span> gaan</p>
<p class="q2">en met hen spreken,</p>

<p class="q">&nbsp;&nbsp;&nbsp;want die kennen de weg van de HEERE <i>wel</i>,</p>

<p class="q2">het recht van hun God.</p>

<p class="q">&nbsp;&nbsp;&nbsp;Zij echter hebben samen het juk gebroken,</p>

<p class="q2">de banden verscheurd.</p>

<p class="q"><a name="5:6"></a>6 Daarom zal een <span style="color:blue;" title="\xt Jer. 4:7">*&nbsp;</span>leeuw uit het woud hen doden,</p>
<p class="q2">een wolf van de vlakten zal hen uiteenrijten,</p>

<p class="q">&nbsp;&nbsp;&nbsp;terwijl een luipaard op de loer ligt bij hun steden,</p>

<p class="q2">– al wie daar uitgaat, wordt verscheurd –</p>

<p class="q">&nbsp;&nbsp;&nbsp;want hun overtredingen zijn talrijk geworden,</p>

<p class="q2">machtig veel hun afdwalingen.</p>

<p class="q"><a name="5:7"></a>7 Hoe zou Ik u dit vergeven?</p>
<p class="q2">Uw kinderen hebben Mij verlaten</p>

<p class="q3">en zweren bij wat geen goden zijn.</p>

<p class="q">&nbsp;&nbsp;&nbsp;Als Ik hun overvloed geef,<span title="5:7 overvloed geef - Letterlijk: verzadig.">&nbsp;*</span> plegen zij overspel,</p>

<p class="q2">en in het hoerenhuis drommen zij samen.</p>

<p class="q"><a name="5:8"></a>8 Weldoorvoede, <span style="color:blue;" title="\xt Ezech. 22:11">*&nbsp;</span>hitsige hengsten zijn het,</p>
<p class="q2">ieder hinnikt naar de vrouw van zijn naaste.</p>

<p class="q"><a name="5:9"></a>9 <span style="color:blue;" title="\xt Vers 29; Jer. 9:9">*&nbsp;</span>Zou Ik deze dingen niet straffen?</p>
<p class="q2">spreekt de HEERE,</p>

<p class="q">&nbsp;&nbsp;&nbsp;of op een volk als dit</p>

<p class="q2">Mijzelf niet wreken?</p>

<p class="q"><a name="5:10"></a>10 Klim zijn wijnbergen op, richt <i>ze</i> te gronde,</p>
<p class="q2">maar maak er geen <span style="color:blue;" title="\xt Jer. 4:27">*&nbsp;</span><i>vernietigend</i> einde aan.</p>

<p class="q">&nbsp;&nbsp;&nbsp;Verwijder zijn ranken,</p>

<p class="q2">want die zijn niet van de HEERE.</p>

<p class="q"><a name="5:11"></a>11 Zij hebben immers volkomen <span style="color:blue;" title="\xt Jer. 3:20">*&nbsp;</span>trouweloos tegen Mij gehandeld,</p>
<p class="q2">het huis van Israël en het huis van Juda, spreekt de HEERE.</p>

<p class="q"><a name="5:12"></a>12 Zij hebben de HEERE verloochend</p>
<p class="q2">en zeggen: Hij is het niet!</p>

<p class="q">&nbsp;&nbsp;&nbsp;Geen onheil <span style="color:blue;" title="\xt Jes. 28:15">*&nbsp;</span>zal over ons komen,</p>

<p class="q2">zwaard of honger zullen wij niet zien!</p>

<p class="q"><a name="5:13"></a>13 Die profeten zullen worden als wind,</p>
<p class="q2">het woord is niet bij hen. Zo zal aan hen gedaan worden.</p>

<p class="q"><a name="5:14"></a>14 Daarom, zo zegt de HEERE,</p>
<p class="q2">de God van de legermachten:</p>

<p class="q">&nbsp;&nbsp;&nbsp;Omdat <i>u</i> dit woord spreekt,</p>

<p class="q">&nbsp;&nbsp;&nbsp;zie, Ik ga <span style="color:blue;" title="\xt Jer. 1:9">*&nbsp;</span>Mijn woorden</p>

<p class="q2">in uw mond tot vuur maken</p>

<p class="q">&nbsp;&nbsp;&nbsp;en dit volk <i>tot</i> hout,</p>

<p class="q2">zodat het hen zal verteren.</p>

<p class="q"><a name="5:15"></a>15 Zie, Ik ga over u</p>
<p class="q2">een volk van <span style="color:blue;" title="\xt Deut. 28:49; Jer. 1:15; 6:22">*&nbsp;</span>ver weg brengen,</p>

<p class="q3">huis van Israël, spreekt de HEERE.</p>

<p class="q">&nbsp;&nbsp;&nbsp;Een taai volk is het,</p>

<p class="q2">een volk, van oude tijden af is het er,</p>

<p class="q">&nbsp;&nbsp;&nbsp;een volk waarvan u de taal niet kent,</p>

<p class="q2">en niet verstaat wat het spreekt.</p>

<p class="q"><a name="5:16"></a>16 Zijn pijlkoker is als een open graf,</p>
<p class="q2">het zijn allen helden.</p>

<p class="q"><a name="5:17"></a>17 Verslinden zal het uw <span style="color:blue;" title="\xt Lev. 26:16; Deut. 28:31,33">*&nbsp;</span>oogst en uw brood,</p>
<p class="q2">verslinden zullen ze uw zonen en uw dochters,</p>

<p class="q">&nbsp;&nbsp;&nbsp;verslinden zal het uw schapen en uw runderen,</p>

<p class="q2">verslinden uw wijnstok en uw vijgenboom,</p>

<p class="q">&nbsp;&nbsp;&nbsp;met het zwaard uw versterkte steden verwoesten,</p>

<p class="q2">waarop u vertrouwt.</p>

<p class="p"><a name="5:18"></a>18 Maar ook in die dagen, spreekt de HEERE, zal Ik geen <span style="color:blue;" title="\xt Jer. 4:27">*&nbsp;</span><i>vernietigend</i> einde aan u maken.</p>
<p class="p"><a name="5:19"></a>19 En het zal gebeuren, wanneer u zult zeggen: <span style="color:blue;" title="\xt Jer. 16:10">*&nbsp;</span>Waarom heeft de HEERE, onze God, ons al deze dingen aangedaan? dat u tegen hen zult zeggen: Zoals u Mij hebt verlaten en vreemde goden bent gaan dienen in uw land, zo zult u vreemden dienen in een land dat niet het uwe is.</p>
<p class="q"><a name="5:20"></a>20 Maak dit aan het huis van Jakob bekend,</p>
<p class="q2">laat het horen in Juda:</p>

<p class="q"><a name="5:21"></a>21 <span style="color:blue;" title="\xt Jes. 6:9">*&nbsp;</span>Hoor toch dit,</p>
<p class="q2">dwaas volk, zonder verstand,<span title="5:21 verstand - letterlijk: hart.">&nbsp;*</span></p>

<p class="q">&nbsp;&nbsp;&nbsp;zij hebben ogen, maar zij zien niet,</p>

<p class="q2">zij hebben oren, maar zij horen niet.</p>

<p class="q"><a name="5:22"></a>22 Zou u voor Mij niet bevreesd zijn, spreekt de HEERE,</p>
<p class="q2">of zou u voor Mijn aangezicht niet beven?</p>

<p class="q">&nbsp;&nbsp;&nbsp;Ik, Die het zand gemaakt heb tot een <span style="color:blue;" title="\xt Job 38:10,11; Ps. 33:7; 104:9">*&nbsp;</span>grens voor de zee,</p>

<p class="q2">een eeuwige verordening, die zij niet zal overschrijden.</p>

<p class="q">&nbsp;&nbsp;&nbsp;Al kolken haar golven, zij zullen niets kunnen <i>uitrichten</i>,</p>

<p class="q2">al bruisen zij, zij zullen hem niet overschrijden.</p>

<p class="q"><a name="5:23"></a>23 Maar dit volk heeft</p>
<p class="q2">een opstandig, ongehoorzaam hart,</p>

<p class="q3">zij zijn afgeweken, zij gingen <i>hun eigen weg</i>.</p>

<p class="q"><a name="5:24"></a>24 Ze zeggen niet in hun hart:</p>
<p class="q2">Laten wij toch de HEERE, onze God, vrezen,</p>

<p class="q">&nbsp;&nbsp;&nbsp;Die de regen geeft, <span style="color:blue;" title="\xt Deut. 11:14">*&nbsp;</span>zowel vroege regen als late regen, op zijn tijd,</p>

<p class="q2">Die de vastgestelde weken van de oogst voor ons bewaakt.</p>

<p class="q"><a name="5:25"></a>25 Uw ongerechtigheden wenden die dingen af,</p>
<p class="q2">uw zonden onthouden u het goede.</p>

<p class="q"><a name="5:26"></a>26 Want onder Mijn volk</p>
<p class="q2">worden goddelozen gevonden.</p>

<p class="q">&nbsp;&nbsp;&nbsp;Men ligt op de loer,</p>

<p class="q2">ineengedoken als vogelvangers.</p>

<p class="q">&nbsp;&nbsp;&nbsp;Zij zetten een vernielende strik,</p>

<p class="q2">mensen vangen zij.</p>

<p class="q"><a name="5:27"></a>27 Hun huizen zijn zo vol bedrog</p>
<p class="q2">als een kooi vol vogels.</p>

<p class="q">&nbsp;&nbsp;&nbsp;Daarom zijn zij groot en rijk geworden,</p>

<p class="q2"><a name="5:28"></a>28 <span style="color:blue;" title="\xt Deut. 32:15">*&nbsp;</span>vet <i>en</i> vadsig.</p>
<p class="q">&nbsp;&nbsp;&nbsp;Zelfs overtreffen zij de slechtste dingen:</p>

<p class="q2">geen <span style="color:blue;" title="\xt Jes. 1:23; Zach. 7:10">*&nbsp;</span>rechtszaak behartigen zij,</p>

<p class="q">&nbsp;&nbsp;&nbsp;<i>zelfs niet</i> de rechtszaak van een wees, en <i>toch</i> hebben ze voorspoed,</p>

<p class="q2">het recht van de armen laten zij niet gelden.</p>

<p class="q"><a name="5:29"></a>29 <span style="color:blue;" title="\xt Vers 9; Jer. 9:9">*&nbsp;</span>Zou Ik vanwege deze dingen niet straffen?</p>
<p class="q2">spreekt de HEERE,</p>

<p class="q">&nbsp;&nbsp;&nbsp;of op een volk als dit</p>

<p class="q2">Mijzelf niet wreken?</p>

<p class="q"><a name="5:30"></a>30 Iets verschrikkelijks, iets afschuwelijks</p>
<p class="q2">gebeurt er in het land:</p>

<p class="q"><a name="5:31"></a>31 de profeten profeteren <span style="color:blue;" title="\xt Jer. 14:18; 23:25,26; Ezech. 13:6">*&nbsp;</span>leugens,</p>
<p class="q2">de priesters heersen door hun handen,</p>

<p class="q">&nbsp;&nbsp;&nbsp;en Mijn volk heeft het graag zo.</p>

<p class="q2">Maar wat zult u doen aan het einde hiervan?</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=6">&nbsp;&#9658;</a></p>            </p>
          </td>
        </tr>
      </table>
    </body>
</html>

