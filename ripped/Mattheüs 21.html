
<html>
  <head>
    <title>Mattheüs 21</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>MATTHEÜS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAT&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAT&hoofdstuk=22">&nbsp;&#9658;</a></p><br />
<p class="c">&nbsp;<b>Hoofdstuk 21</b></p>
<p class="s">De intocht in Jeruzalem</p>
<p class="p"><a name="21:1"></a>1 En <span style="color:blue;" title="\xt Mark. 11:1; Luk. 19:29">*&nbsp;</span>toen zij Jeruzalem naderden en in Bethfagé bij de Olijfberg gekomen waren, zond Jezus twee discipelen uit en zei tegen hen:</p>
<p class="p"><a name="21:2"></a>2 Ga het dorp in dat voor u <i>ligt</i>, en u zult meteen een ezelin vinden die vastgebonden is, en een veulen bij haar; maak ze los en breng ze bij Mij.</p>
<p class="p"><a name="21:3"></a>3 En als iemand iets tegen u zegt, moet u zeggen dat de Heere ze nodig heeft, en hij zal ze meteen sturen.</p>
<p class="p"><a name="21:4"></a>4 Dit alles is gebeurd opdat vervuld zou worden wat gesproken is door de profeet, toen hij zei:</p>
<p class="p"><a name="21:5"></a>5 <span style="color:blue;" title="\xt Jes. 62:11; Zach. 9:9; Joh. 12:15">*&nbsp;</span>Zeg tegen de dochter van Sion: Zie, uw Koning komt <i>tot</i> u, zachtmoedig en gezeten op een ezelin en een veulen dat een jong van een jukdragende <i>ezelin</i> is.</p>
<p class="p"><a name="21:6"></a>6 En de discipelen gingen heen en deden zoals Jezus hun bevolen had;</p>
<p class="p"><a name="21:7"></a>7 zij brachten de ezelin en het veulen, <span style="color:blue;" title="\xt 2 Kon. 9:13">*&nbsp;</span>en zij legden hun kleren erop en <span style="color:blue;" title="\xt Joh. 12:14">*&nbsp;</span>zetten <i>Hem</i> daarop.</p>
<p class="p"><a name="21:8"></a>8 En het grootste deel van de menigte spreidde hun kleren uit op de weg en anderen hakten takken van de bomen en spreidden ze uit op de weg.</p>
<p class="p"><a name="21:9"></a>9 De menigte die vooropliep en die volgde, riep: Hosanna, de Zoon van David! <span style="color:blue;" title="\xt Ps. 118:25,26">*&nbsp;</span>Gezegend Hij Die komt in de Naam van de Heere! Hosanna, in de hoogste <i>hemelen</i>!</p>
<p class="p"><a name="21:10"></a>10 Toen Hij Jeruzalem binnenkwam, raakte heel de stad in opschudding en men zei: Wie is Dat?</p>
<p class="p"><a name="21:11"></a>11 De menigte zei: Dat is Jezus, de Profeet uit Nazareth in Galilea.</p>
<p class="s">De tempelreiniging</p>
<p class="p"><a name="21:12"></a>12 <span style="color:blue;" title="\xt Deut. 14:26; Mark. 11:15; Luk. 19:45; Joh. 2:14">*&nbsp;</span>En Jezus ging de tempel van God binnen en dreef allen die in de tempel verkochten en kochten naar buiten, en keerde de tafels van de wisselaars om en de stoelen van hen die de duiven verkochten.</p>
<p class="p"><a name="21:13"></a>13 En Hij zei tegen hen: Er is geschreven: <span style="color:blue;" title="\xt 1 Kon. 8:29; Jes. 56:7; Jer. 7:11; Luk. 19:46">*&nbsp;</span>Mijn huis zal een huis van gebed genoemd worden; maar u hebt er een rovershol van gemaakt.</p>
<p class="p"><a name="21:14"></a>14 En er kwamen blinden en kreupelen bij Hem in de tempel en Hij genas hen.</p>
<p class="p"><a name="21:15"></a>15 <span style="color:blue;" title="\xt Mark. 11:27">*&nbsp;</span>Toen de overpriesters en schriftgeleerden de wonderen zagen die Hij deed, en de kinderen die in de tempel riepen: Hosanna, de Zoon van David! namen zij <i>Hem</i> dat zeer kwalijk,</p>
<p class="p"><a name="21:16"></a>16 en zeiden tegen Hem: Hoort U <i>wel</i> wat deze <i>kinderen</i> zeggen? Jezus zei tegen hen: Ja. Hebt u nooit gelezen: <span style="color:blue;" title="\xt Ps. 8:3">*&nbsp;</span>Uit de mond van jonge kinderen en van zuigelingen hebt U voor Uzelf lof tot stand gebracht?</p>
<p class="p"><a name="21:17"></a>17 En Hij verliet hen en ging vandaar de stad uit naar Bethanië en overnachtte daar.</p>
<p class="s">De verdorde vijgenboom</p>
<p class="p"><a name="21:18"></a>18 <span style="color:blue;" title="\xt Mark. 11:12,20">*&nbsp;</span>'s Morgens vroeg, toen Hij terugkeerde naar de stad, kreeg Hij honger.</p>
<p class="p"><a name="21:19"></a>19 En toen Hij een vijgenboom langs de weg zag, ging Hij ernaartoe en vond er niets aan dan alleen bladeren. Hij zei tegen hem: Laat er aan u geen vrucht meer groeien in eeuwigheid! En de vijgenboom verdorde onmiddellijk.</p>
<p class="p"><a name="21:20"></a>20 Toen de discipelen dat zagen, verwonderden zij zich en zeiden: Hoe is de vijgenboom <i>zo</i> ineens verdord?</p>
<p class="p"><a name="21:21"></a>21 Maar Jezus antwoordde en zei tegen hen: Voorwaar, Ik zeg u: <span style="color:blue;" title="\xt Matt. 17:20; Luk. 17:6">*&nbsp;</span>Als u geloof had en niet twijfelde, zou u niet alleen doen wat er met de vijgenboom <i>is gedaan</i>, maar zelfs als u tegen deze berg zou zeggen: Word opgeheven en in de zee geworpen, dan zou het gebeuren.</p>
<p class="p"><a name="21:22"></a>22 <span style="color:blue;" title="\xt Matt. 7:7; Mark. 11:24; Luk. 11:9; Joh. 14:13; 16:24; Jak. 1:5; 1 Joh. 3:22">*&nbsp;</span>En alles wat u in het gebed vraagt, in geloof, zult u ontvangen.</p>
<p class="s">De vraag naar Jezus' bevoegdheid</p>
<p class="p"><a name="21:23"></a>23 <span style="color:blue;" title="\xt Mark. 11:27; Luk. 20:1">*&nbsp;</span>En toen Hij in de tempel gekomen was, kwamen de overpriesters en de oudsten van het volk naar Hem toe, terwijl Hij onderwijs gaf, en zeiden: <span style="color:blue;" title="\xt Ex. 2:14; Hand. 4:7; 7:27">*&nbsp;</span>Met welke bevoegdheid doet U deze dingen? En wie heeft U deze bevoegdheid gegeven?</p>
<p class="p"><a name="21:24"></a>24 Jezus antwoordde en zei tegen hen: Ik zal u ook één ding vragen; als u Mij dat zegt, zal Ik u ook zeggen met welke bevoegdheid Ik deze dingen doe.</p>
<p class="p"><a name="21:25"></a>25 De doop van Johannes, vanwaar was die, uit de hemel of uit de mensen? En zij overlegden met elkaar, en zeiden: Als wij zeggen: Uit de hemel, dan zal Hij tegen ons zeggen: Waarom hebt u hem dan niet geloofd?</p>
<p class="p"><a name="21:26"></a>26 Maar als wij zeggen: Uit de mensen, dan zijn wij bevreesd voor de menigte, <span style="color:blue;" title="\xt Matt. 14:5; Mark. 6:20">*&nbsp;</span>want zij houden allen Johannes voor een profeet.</p>
<p class="p"><a name="21:27"></a>27 En zij antwoordden Jezus en zeiden: Wij weten het niet. Hij zei tegen hen: Dan zeg Ik u ook niet met wat voor bevoegdheid Ik dit doe.</p>
<p class="s">De twee zonen</p>
<p class="p"><a name="21:28"></a>28 Maar wat denkt u? Iemand had twee zonen, en hij ging naar de eerste en zei: Zoon, ga vandaag in mijn wijngaard werken.</p>
<p class="p"><a name="21:29"></a>29 Maar hij antwoordde en zei: Ik wil niet. Later kreeg hij berouw en ging erheen.</p>
<p class="p"><a name="21:30"></a>30 En hij ging naar de tweede en zei hetzelfde, en deze antwoordde en zei: <span style="color:blue;" title="\xt Ezech. 33:31">*&nbsp;</span>Ik <i>ga</i>, heer! Maar hij ging niet.</p>
<p class="p"><a name="21:31"></a>31 Wie van deze twee heeft de wil van de vader gedaan? Zij zeiden tegen Hem: De eerste. Jezus zei tegen hen: Voorwaar, Ik zeg u dat de tollenaars en de hoeren u voorgaan in het Koninkrijk van God.</p>
<p class="p"><a name="21:32"></a>32 <span style="color:blue;" title="\xt Matt. 3:1">*&nbsp;</span>Want Johannes is bij u gekomen in de weg van de gerechtigheid, en u hebt hem niet geloofd; maar de tollenaars en de hoeren hebben hem geloofd; en hoewel u dat zag, hebt u later geen berouw gehad zodat <i>ook</i> u hem geloofde.</p>
<p class="s">De slechte landbouwers</p>
<p class="p"><a name="21:33"></a>33 Luister naar een andere gelijkenis. <span style="color:blue;" title="\xt Ps. 80:9; Jes. 5:1; Jer. 2:21; 12:10; Mark. 12:1; Luk. 20:9">*&nbsp;</span>Er was iemand, een heer des huizes, die een wijngaard plantte. Hij zette er een omheining omheen, groef er een wijnpersbak in uit en bouwde een toren. En hij verhuurde hem aan landbouwers en ging naar het buitenland.</p>
<p class="p"><a name="21:34"></a>34 Toen de tijd van de vruchten naderde, stuurde hij zijn slaven naar de landbouwers om zijn vruchten te ontvangen.</p>
<p class="p"><a name="21:35"></a>35 En de landbouwers namen zijn slaven, sloegen de één, doodden een ander, en <span style="color:blue;" title="\xt 2 Kron. 24:21">*&nbsp;</span>stenigden een derde.</p>
<p class="p"><a name="21:36"></a>36 Nogmaals stuurde hij andere slaven, meer <i>in aantal</i> dan de eerste, en zij deden met hen hetzelfde.</p>
<p class="p"><a name="21:37"></a>37 Ten slotte stuurde hij zijn zoon naar hen toe en zei: Voor mijn zoon zullen zij ontzag hebben.</p>
<p class="p"><a name="21:38"></a>38 Maar toen de landbouwers de zoon zagen, zeiden zij onder elkaar: <span style="color:blue;" title="\xt Ps. 2:8; Hebr. 1:2">*&nbsp;</span>Dit is de erfgenaam. <span style="color:blue;" title="\xt Gen. 37:18; Ps. 2:1; Matt. 26:3; 27:1; Joh. 11:53">*&nbsp;</span>Kom, laten we hem doden en zijn erfenis <i>voor onszelf</i> houden.</p>
<p class="p"><a name="21:39"></a>39 Toen ze hem gegrepen hadden, wierpen zij <i>hem</i> buiten de wijngaard en doodden <i>hem</i>.</p>
<p class="p"><a name="21:40"></a>40 Wanneer dan de heer van de wijngaard komen zal, wat zal hij met die landbouwers doen?</p>
<p class="p"><a name="21:41"></a>41 Zij zeiden tegen Hem: Hij zal die kwaaddoeners een kwade dood doen sterven en zal de wijngaard aan andere landbouwers verhuren, die hem de vruchten op hun tijd zullen geven.</p>
<p class="p"><a name="21:42"></a>42 Jezus zei tegen hen: Hebt u nooit gelezen in de Schriften: <span style="color:blue;" title="\xt Ps. 118:22; Jes. 8:14; 28:16; Mark. 12:10; Luk. 20:17; Hand. 4:11; Rom. 9:33; 1 Petr. 2:6">*&nbsp;</span>De steen die de bouwers verworpen hadden, die is tot een hoeksteen geworden; dit is door de Heere geschied, en het is wonderlijk in onze ogen?</p>
<p class="p"><a name="21:43"></a>43 Daarom zeg Ik u <span style="color:blue;" title="\xt Ex. 32:10; Matt. 8:12">*&nbsp;</span>dat het Koninkrijk van God van u weggenomen zal worden en <span style="color:blue;" title="\xt Jes. 55:5">*&nbsp;</span>aan een volk gegeven dat de vruchten ervan voortbrengt.</p>
<p class="p"><a name="21:44"></a>44 <span style="color:blue;" title="\xt Jes. 8:15; Zach. 12:3; Luk. 20:18">*&nbsp;</span>En wie op deze steen valt, zal verpletterd worden; en <span style="color:blue;" title="\xt Dan. 2:34">*&nbsp;</span>op wie hij valt, die zal hij vermorzelen.</p>
<p class="p"><a name="21:45"></a>45 <span style="color:blue;" title="\xt Luk. 20:19">*&nbsp;</span>En toen de overpriesters en Farizeeën deze gelijkenissen van Hem hoorden, begrepen zij dat Hij over hen sprak.</p>
<p class="p"><a name="21:46"></a>46 En zij probeerden Hem te grijpen, maar zij waren bevreesd voor de menigten, omdat die Hem <span style="color:blue;" title="\xt Luk. 7:16; Joh. 7:40">*&nbsp;</span>voor een profeet hielden.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAT&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAT&hoofdstuk=22">&nbsp;&#9658;</a></p>            </p>
          </td>
        </tr>
      </table>
    </body>
</html>

