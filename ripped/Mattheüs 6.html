
<html>
  <head>
    <title>Mattheüs 6</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>MATTHEÜS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAT&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAT&hoofdstuk=7">&nbsp;&#9658;</a></p><br />
<p class="c">&nbsp;<b>Hoofdstuk 6</b></p>
<p class="s">Het geven van aalmoezen</p>
<p class="p"><a name="6:1"></a>1 Wees op uw hoede dat u uw liefdegave niet geeft in tegenwoordigheid van de mensen om door hen gezien te worden; anders hebt u geen loon bij uw Vader, Die in de hemelen is.</p>
<p class="p"><a name="6:2"></a>2 <span style="color:blue;" title="\xt Rom. 12:8">*&nbsp;</span>Wanneer u dan een liefdegave geeft, laat het niet voor u uitbazuinen, zoals de huichelaars in de synagogen en op de straten doen, opdat zij door de mensen geëerd zouden worden. Voorwaar, Ik zeg u: Zij hebben hun loon al.</p>
<p class="p"><a name="6:3"></a>3 Maar als u een liefdegave geeft, laat dan uw linker<i>hand</i> niet weten wat uw rechter<i>hand</i> doet,</p>
<p class="p"><a name="6:4"></a>4 zodat uw liefdegave in het verborgene zal zijn; en uw Vader, Die in het verborgene ziet, zal het u in het <span style="color:blue;" title="\xt Luk. 14:14">*&nbsp;</span>openbaar vergelden.</p>
<p class="s">Het bidden</p>
<p class="p"><a name="6:5"></a>5 En wanneer u bidt, zult u niet zijn als de huichelaars; want die zijn er zeer op gesteld om in de synagogen en op de hoeken van de straten te staan bidden om door de mensen gezien te worden. Voorwaar, Ik zeg u dat zij hun loon al hebben.</p>
<p class="p"><a name="6:6"></a>6 Maar u, wanneer u bidt, <span style="color:blue;" title="\xt 2 Kon. 4:33; Hand. 10:4">*&nbsp;</span>ga in uw binnenkamer, sluit uw deur en bid tot uw Vader, Die in het verborgene is; en uw Vader, Die in het verborgene ziet, zal het u in het openbaar vergelden.</p>
<p class="p"><a name="6:7"></a>7 Als u bidt, <span style="color:blue;" title="\xt 1 Kon. 18:28; Jes. 1:15">*&nbsp;</span>gebruik <i>dan</i> geen omhaal van woorden zoals de heidenen, want zij denken dat zij door de veelheid van hun woorden verhoord zullen worden.</p>
<p class="p"><a name="6:8"></a>8 Word dan aan hen niet gelijk, want uw Vader weet wat u nodig hebt, voordat u tot Hem bidt.</p>
<p class="s">Het gebed des Heeren</p>
<p class="p"><a name="6:9"></a>9 Bidt u dan zo: <span style="color:blue;" title="\xt Luk. 11:2">*&nbsp;</span>Onze Vader, Die in de hemelen <i>zijt</i>. Uw Naam worde geheiligd.</p>
<p class="p"><a name="6:10"></a>10 Uw Koninkrijk kome. Uw wil geschiede, zoals in de hemel <i>zo</i> ook op de aarde.</p>
<p class="p"><a name="6:11"></a>11 Geef ons heden ons dagelijks brood.</p>
<p class="p"><a name="6:12"></a>12 En vergeef ons onze schulden, zoals ook wij onze schuldenaren vergeven.</p>
<p class="p"><a name="6:13"></a>13 En leid ons niet in verzoeking, maar verlos ons van de <span style="color:blue;" title="\xt Matt. 13:19">*&nbsp;</span>boze. Want van U is het Koninkrijk en de kracht en de heerlijkheid, tot in eeuwigheid. Amen.</p>
<p class="p"><a name="6:14"></a>14 <span style="color:blue;" title="\xt Mark. 11:25; Kol. 3:13">*&nbsp;</span>Want als u de mensen hun overtredingen vergeeft, zal uw hemelse Vader u ook vergeven.</p>
<p class="p"><a name="6:15"></a>15 <span style="color:blue;" title="\xt Matt. 18:35; Jak. 2:13">*&nbsp;</span>Maar als u de mensen hun overtredingen niet vergeeft, zal uw Vader uw overtredingen ook niet vergeven.</p>
<p class="s">Het vasten</p>
<p class="p"><a name="6:16"></a>16 <span style="color:blue;" title="\xt Jes. 58:3; Matt. 9:14; Mark. 2:18; Luk. 5:33">*&nbsp;</span>En wanneer u vast, toon dan geen droevig gezicht, zoals de huichelaars. Zij vervormen namelijk hun gezicht, zodat zij door de mensen gezien worden als zij vasten. Voorwaar, Ik zeg u dat zij hun loon al hebben.</p>
<p class="p"><a name="6:17"></a>17 Maar u, als u vast, zalf dan uw hoofd en was uw gezicht,</p>
<p class="p"><a name="6:18"></a>18 zodat het door de mensen niet gezien wordt als u vast, maar door uw Vader, Die in het verborgene is; en uw Vader, Die in het verborgene ziet, zal het u in het openbaar vergelden.</p>
<p class="s">Bezorgdheid</p>
<p class="p"><a name="6:19"></a>19 Verzamel <span style="color:blue;" title="\xt Spr. 23:4; Hebr. 13:5; Jak. 5:1">*&nbsp;</span>geen schatten voor u op de aarde, waar mot en roest ze verderven, en waar dieven inbreken en stelen;</p>
<p class="p"><a name="6:20"></a>20 maar <span style="color:blue;" title="\xt Luk. 12:33; 1 Tim. 6:19">*&nbsp;</span>verzamel schatten voor u in de hemel, waar geen mot of roest ze verderft, en waar dieven niet inbreken of stelen;</p>
<p class="p"><a name="6:21"></a>21 want waar uw schat is, daar zal ook uw hart zijn.</p>
<p class="p"><a name="6:22"></a>22 De lamp van het lichaam is <span style="color:blue;" title="\xt Luk. 11:34">*&nbsp;</span>het oog; als dan uw oog oprecht is, zal heel uw lichaam verlicht zijn;</p>
<p class="p"><a name="6:23"></a>23 maar als uw oog kwaadaardig is, zal heel uw lichaam duister zijn. Als het licht dat in u is, duisternis is, hoe groot is dan de duisternis <i>zelf</i>!</p>
<p class="p"><a name="6:24"></a>24 <span style="color:blue;" title="\xt Luk. 16:13">*&nbsp;</span>Niemand kan twee heren dienen, want of hij zal de één haten en de ander liefhebben, of hij zal zich aan de één hechten en de ander minachten. U kunt niet God dienen en de mammon.</p>
<p class="p"><a name="6:25"></a>25 <span style="color:blue;" title="\xt Ps. 37:5; 55:23; Luk. 12:22; Filipp. 4:6; 1 Tim. 6:8; 1 Petr. 5:7">*&nbsp;</span>Daarom zeg Ik u: Wees niet bezorgd over uw leven, <i>over</i> wat u eten en wat u drinken zult; ook niet over uw lichaam, <i>namelijk</i> waarmee u zich kleden zult. Is het leven niet meer dan het voedsel en het lichaam <i>meer</i> dan de kleding?</p>
<p class="p"><a name="6:26"></a>26 <span style="color:blue;" title="\xt Job 39:3; Ps. 147:9">*&nbsp;</span>Kijk naar de vogels in de lucht: zij zaaien niet en maaien niet, en verzamelen niet in schuren; uw hemelse Vader voedt ze <i>evenwel</i>; gaat u ze niet ver te boven?</p>
<p class="p"><a name="6:27"></a>27 Wie toch van u kan met bezorgd te zijn één el aan zijn lengte toevoegen?</p>
<p class="p"><a name="6:28"></a>28 En wat bent u bezorgd over de kleding? Kijk naar de lelies in het veld, hoe ze groeien; ze werken niet en spinnen niet;</p>
<p class="p"><a name="6:29"></a>29 en Ik zeg u dat zelfs Salomo in al zijn heerlijkheid niet gekleed ging als één van deze.</p>
<p class="p"><a name="6:30"></a>30 Als God nu het gras op het veld, dat er vandaag is en morgen in de oven geworpen wordt, zo bekleedt, zal Hij u niet veel meer <i>kleden</i>, kleingelovigen?</p>
<p class="p"><a name="6:31"></a>31 Wees daarom niet bezorgd en zeg niet: Wat zullen wij eten? of: Wat zullen wij drinken? of: Waarmee zullen wij ons kleden?</p>
<p class="p"><a name="6:32"></a>32 Want al deze dingen zoeken de heidenen. Uw hemelse Vader weet immers dat u al deze dingen nodig hebt.</p>
<p class="p"><a name="6:33"></a>33 <span style="color:blue;" title="\xt 1 Kon. 3:13; Ps. 37:25; 55:23">*&nbsp;</span>Maar zoek eerst het Koninkrijk van God en Zijn gerechtigheid, en al deze dingen zullen u erbij gegeven worden.</p>
<p class="p"><a name="6:34"></a>34 Wees dan niet bezorgd over de dag van morgen, want de dag van morgen zal voor zichzelf zorgen; <i>elke</i> dag heeft genoeg aan zijn eigen kwaad.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAT&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAT&hoofdstuk=7">&nbsp;&#9658;</a></p>            </p>
          </td>
        </tr>
      </table>
    </body>
</html>

