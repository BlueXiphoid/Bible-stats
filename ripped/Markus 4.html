
<html>
  <head>
    <title>Markus 4</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>MARKUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MRK&hoofdstuk=3">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MRK&hoofdstuk=5">&nbsp;&#9658;</a></p><br />
<p class="c">&nbsp;<b>Hoofdstuk 4</b></p>
<p class="s">De gelijkenis van de zaaier</p>
<p class="p"><a name="4:1"></a>1 En <span style="color:blue;" title="\xt Matt. 13:1; Luk. 8:4">*&nbsp;</span>Hij begon weer onderwijs te geven bij de zee; en er verzamelde zich een grote menigte bij Hem, zodat Hij in een schip ging zitten, op zee; en heel de menigte was op het land aan de zee.</p>
<p class="p"><a name="4:2"></a>2 En Hij onderwees hun veel dingen door gelijkenissen en zei in Zijn onderricht tegen hen:</p>
<p class="p"><a name="4:3"></a>3 Luister! Zie, een zaaier ging eropuit om te zaaien.</p>
<p class="p"><a name="4:4"></a>4 En het gebeurde bij het zaaien dat het ene <i>deel van het zaad</i> langs de weg viel; en de vogels in de lucht kwamen en aten het op.</p>
<p class="p"><a name="4:5"></a>5 En een ander <i>deel</i> viel op steenachtige <i>grond</i>, waar het niet veel aarde had, en het kwam meteen op, doordat het geen diepte van aarde had.</p>
<p class="p"><a name="4:6"></a>6 Maar toen de zon opgegaan was, verschroeide het, en doordat <i>het</i> geen wortel had, verdorde het.</p>
<p class="p"><a name="4:7"></a>7 En een ander <i>deel</i> viel in de dorens, en de dorens kwamen op en verstikten het, en het gaf geen vrucht.</p>
<p class="p"><a name="4:8"></a>8 En <i>nog</i> een ander <i>deel</i> viel in de goede aarde en gaf vrucht; het kwam op en groeide, en het ene droeg dertig-, en het andere zestig-, en het andere honderd<i>voudig</i>.</p>
<p class="p"><a name="4:9"></a>9 En Hij zei tegen hen: Wie oren heeft om te horen, laat hij horen.</p>
<p class="p"><a name="4:10"></a>10 <span style="color:blue;" title="\xt Matt. 13:10; Luk. 8:9">*&nbsp;</span>En toen Hij alleen was, vroegen zij die om Hem heen <i>waren</i>, met de twaalf, Hem naar de gelijkenis.</p>
<p class="p"><a name="4:11"></a>11 En Hij zei tegen hen: <span style="color:blue;" title="\xt Matt. 11:25; 2 Kor. 2:14">*&nbsp;</span>Het is u gegeven het geheimenis van het Koninkrijk van God te kennen; <span style="color:blue;" title="\xt 2 Kor. 3:14">*&nbsp;</span>maar tot degenen die buiten zijn, komt alles door gelijkenissen,</p>
<p class="p"><a name="4:12"></a>12 <span style="color:blue;" title="\xt Jes. 6:9; Matt. 13:14; Luk. 8:10; Joh. 12:40; Hand. 28:26; Rom. 11:8">*&nbsp;</span>opdat zij ziende zien en niet doorzien, en horende horen en niet begrijpen; opdat zij zich niet op enig moment bekeren en de zonden hun vergeven worden.</p>
<p class="p"><a name="4:13"></a>13 En Hij zei tegen hen: Begrijpt u deze gelijkenis niet? En hoe zult u dan alle gelijkenissen verstaan?</p>
<p class="p"><a name="4:14"></a>14 <span style="color:blue;" title="\xt Matt. 13:19; Luk. 8:11">*&nbsp;</span>De zaaier <i>is hij die</i> het Woord zaait.</p>
<p class="p"><a name="4:15"></a>15 En dit zijn zij bij wie langs de weg <i>gezaaid</i> is: in wie het Woord gezaaid wordt, en als zij het gehoord hebben, komt de satan meteen en neemt het Woord weg dat in hun hart gezaaid was.</p>
<p class="p"><a name="4:16"></a>16 En evenzo zijn dit degenen in wie op de steenachtige <i>grond</i> gezaaid wordt: die, als zij het Woord gehoord hebben, het meteen met vreugde ontvangen,</p>
<p class="p"><a name="4:17"></a>17 en geen wortel in zichzelf hebben, maar zij zijn <i>mensen</i> van het ogenblik; als er later verdrukking of vervolging komt omwille van het Woord, struikelen zij meteen.</p>
<p class="p"><a name="4:18"></a>18 En dit zijn zij bij wie in de dorens gezaaid wordt: zij horen het Woord,</p>
<p class="p"><a name="4:19"></a>19 <span style="color:blue;" title="\xt Matt. 19:23; Mark. 10:23; Luk. 18:24; 1 Tim. 6:9">*&nbsp;</span>maar de zorgen van deze wereld en de verleiding van de rijkdom en de begeerten naar al het andere komen erbij en verstikken het Woord, en het wordt onvruchtbaar.</p>
<p class="p"><a name="4:20"></a>20 En dit zijn zij bij wie in de goede aarde gezaaid wordt: zij horen het Woord en nemen het aan en dragen vrucht, de één dertig-, en de ander zestig-, en de ander honderd<i>voudig</i>.</p>
<p class="s">De gelijkenis van de lamp</p>
<p class="p"><a name="4:21"></a>21 <span style="color:blue;" title="\xt Matt. 5:15; Luk. 8:16; 11:33">*&nbsp;</span>Hij zei ook tegen hen: De lamp wordt toch niet binnengebracht om onder de korenmaat of onder het bed gezet te worden? <i>Is het</i> niet om op de standaard gezet te worden?</p>
<p class="p"><a name="4:22"></a>22 <span style="color:blue;" title="\xt Job 12:22; Matt. 10:26; Luk. 8:17; 12:2">*&nbsp;</span>Want er is niets verborgen wat niet geopenbaard zal worden; en er is niets gebeurd <i>om</i> verborgen <i>te blijven</i>, maar opdat het in het openbaar zou komen.</p>
<p class="p"><a name="4:23"></a>23 Als iemand oren heeft om te horen, laat hij horen.</p>
<p class="p"><a name="4:24"></a>24 En Hij zei tegen hen: Let op wat u hoort. <span style="color:blue;" title="\xt Matt. 7:2; Luk. 6:38">*&nbsp;</span>Met de maat waarmee u meet, zal er bij u gemeten worden, en aan u die hoort, zal er <i>meer</i> bij gegeven worden.</p>
<p class="p"><a name="4:25"></a>25 <span style="color:blue;" title="\xt Matt. 13:12; 25:29; Luk. 8:18; 19:26">*&nbsp;</span>Want wie heeft, aan hem zal gegeven worden; en wie niet heeft, van hem zal afgenomen worden zelfs wat hij heeft.</p>
<p class="s">De gelijkenis van het zaad</p>
<p class="p"><a name="4:26"></a>26 Ook zei Hij: Zo is het Koninkrijk van God: als wanneer iemand het zaad in de aarde werpt</p>
<p class="p"><a name="4:27"></a>27 en slaapt en opstaat, nacht en dag; en het zaad ontkiemt en wordt lang, zonder dat hij zelf weet hoe.</p>
<p class="p"><a name="4:28"></a>28 Want de aarde brengt vanzelf vrucht voort: eerst de halm, daarna de aar, daarna het volle koren in de aar.</p>
<p class="p"><a name="4:29"></a>29 En als de vrucht het toelaat, zendt hij meteen de sikkel erin, omdat de oogsttijd aangebroken is.</p>
<p class="s">De gelijkenis van het mosterdzaad</p>
<p class="p"><a name="4:30"></a>30 <span style="color:blue;" title="\xt Matt. 13:31; Luk. 13:18">*&nbsp;</span>En Hij zei: Waarmee zullen wij het Koninkrijk van God vergelijken, of door welke gelijkenis zullen wij het voorstellen?</p>
<p class="p"><a name="4:31"></a>31 Door een mosterdzaad dat, als het in de aarde gezaaid wordt, het kleinste is van alle zaden die er op de aarde <i>zijn</i>.</p>
<p class="p"><a name="4:32"></a>32 En wanneer het gezaaid is, komt het op en wordt het grootste van alle tuingewassen, en maakt grote takken, zodat de vogels in de lucht in zijn schaduw kunnen nestelen.</p>
<p class="p"><a name="4:33"></a>33 <span style="color:blue;" title="\xt Matt. 13:34">*&nbsp;</span>En door veel van zulke gelijkenissen sprak Hij het Woord tot hen, voor zover zij het horen konden,</p>
<p class="p"><a name="4:34"></a>34 en zonder gelijkenis sprak Hij tot hen niet, maar Hij verklaarde alles aan Zijn discipelen als zij alleen waren.</p>
<p class="s">Jezus stilt de storm</p>
<p class="p"><a name="4:35"></a>35 <span style="color:blue;" title="\xt Matt. 8:23; Luk. 8:22">*&nbsp;</span>En op die dag, toen het avond geworden was, zei Hij tegen hen: Laten wij overvaren naar de overkant.</p>
<p class="p"><a name="4:36"></a>36 En zij lieten de menigte achter en namen Hem, Die <i>al</i> in het schip was, mee; en er waren nog andere scheepjes bij Hem.</p>
<p class="p"><a name="4:37"></a>37 En er stak een harde stormwind op en de golven sloegen over in het schip, zodat het al volliep.</p>
<p class="p"><a name="4:38"></a>38 En Hij lag in het achterschip te slapen op een hoofdkussen; en zij wekten Hem en zeiden tegen Hem: Meester, bekommert U Zich er niet om dat wij vergaan?</p>
<p class="p"><a name="4:39"></a>39 En Hij, wakker geworden, <span style="color:blue;" title="\xt Job 26:12; Ps. 107:29; Jes. 51:10">*&nbsp;</span>bestrafte de wind en zei tegen de zee: Zwijg, wees stil! En de wind ging liggen en er kwam een grote stilte.</p>
<p class="p"><a name="4:40"></a>40 En Hij zei tegen hen: Waarom bent u zo angstig? Hebt u dan geen geloof?</p>
<p class="p"><a name="4:41"></a>41 En zij vreesden met grote vrees en zeiden tegen elkaar: Wie is Deze toch, dat zelfs de wind en de zee Hem gehoorzaam zijn?</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MRK&hoofdstuk=3">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MRK&hoofdstuk=5">&nbsp;&#9658;</a></p>            </p>
          </td>
        </tr>
      </table>
    </body>
</html>

