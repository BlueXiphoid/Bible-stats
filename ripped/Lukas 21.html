
<html>
  <head>
    <title>Lukas 21</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>LUKAS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LUK&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LUK&hoofdstuk=22">&nbsp;&#9658;</a></p><br />
<p class="c">&nbsp;<b>Hoofdstuk 21</b></p>
<p class="s">Het penninkje van de weduwe</p>
<p class="p"><a name="21:1"></a>1 En <span style="color:blue;" title="\xt 2 Kon. 12:9; Mark. 12:41">*&nbsp;</span>toen Hij opkeek, zag Hij de rijken hun gaven in de schatkist werpen,</p>
<p class="p"><a name="21:2"></a>2 en Hij zag ook een zekere arme weduwe twee kleine <i>munten</i> daarin werpen.</p>
<p class="p"><a name="21:3"></a>3 En Hij zei: Werkelijk, Ik zeg u dat deze <span style="color:blue;" title="\xt 2 Kor. 8:12">*&nbsp;</span>arme weduwe <i>er</i> meer dan allen in geworpen heeft.</p>
<p class="p"><a name="21:4"></a>4 Want die allen hebben van hun overvloed <i>daarin</i> geworpen als offergave aan God, maar zij heeft van haar armoede alles wat ze voor haar levensonderhoud had, <i>daarin</i> geworpen.</p>
<p class="s">De verwoesting van Jeruzalem voorzegd</p>
<p class="p"><a name="21:5"></a>5 <span style="color:blue;" title="\xt Matt. 24:1; Mark. 13:1">*&nbsp;</span>En toen sommigen over de tempel zeiden dat hij met prachtige stenen en aan God gewijde geschenken versierd was, zei Hij:</p>
<p class="p"><a name="21:6"></a>6 <i>Wat betreft</i> deze dingen waarnaar u kijkt: <span style="color:blue;" title="\xt 1 Kon. 9:7; Micha 3:12; Luk. 19:44">*&nbsp;</span>Er zullen dagen komen waarin niet <i>één</i> steen op <i>de andere</i> steen gelaten zal worden die niet afgebroken zal worden.</p>
<p class="p"><a name="21:7"></a>7 En zij vroegen Hem: Meester, wanneer zal dat dan zijn en wat is het teken dat deze dingen zullen gebeuren?</p>
<p class="p"><a name="21:8"></a>8 <span style="color:blue;" title="\xt Jer. 29:8; Matt. 24:4; Efez. 5:6; Kol. 2:18; 2 Thess. 2:2; 1 Joh. 4:1">*&nbsp;</span>En Hij zei: Pas op dat u niet misleid wordt, <span style="color:blue;" title="\xt Jer. 14:14; 23:21">*&nbsp;</span>want velen zullen komen onder Mijn Naam en zeggen: Ik ben <i>de Christus,</i> en: De tijd is nabijgekomen. Ga hen dan niet achterna.</p>
<p class="p"><a name="21:9"></a>9 En wanneer u zult horen van oorlogen en allerlei oproer, wees dan niet verschrikt. Want deze dingen moeten eerst geschieden, maar <i>dat betekent</i> niet meteen het einde.</p>
<p class="p"><a name="21:10"></a>10 Toen zei Hij tegen hen: <span style="color:blue;" title="\xt Jes. 19:2">*&nbsp;</span>Het <i>ene</i> volk zal tegen het <i>andere</i> volk opstaan en het <i>ene</i> koninkrijk tegen het <i>andere</i> koninkrijk;</p>
<p class="p"><a name="21:11"></a>11 en er zullen grote aardbevingen zijn in verschillende plaatsen, hongersnoden en besmettelijke ziekten. Er zullen ook verschrikkelijke dingen en grote tekenen vanuit de hemel plaatsvinden.</p>
<p class="p"><a name="21:12"></a>12 <span style="color:blue;" title="\xt Matt. 10:17; 24:9; Mark. 13:9; Joh. 16:2; Openb. 2:10">*&nbsp;</span>Maar vóór dit alles zullen ze de handen aan u slaan en <i>u</i> vervolgen, door <i>u</i> over te leveren in de synagogen en <span style="color:blue;" title="\xt Hand. 4:3; 5:18; 12:4; 16:24">*&nbsp;</span>gevangenissen, en u zult voor <span style="color:blue;" title="\xt Hand. 25:23">*&nbsp;</span>koningen en stadhouders geleid worden omwille van Mijn Naam.</p>
<p class="p"><a name="21:13"></a>13 En <i>dit</i> zal u overkomen, opdat u zult getuigen.</p>
<p class="p"><a name="21:14"></a>14 <span style="color:blue;" title="\xt Matt. 10:19; Mark. 13:11">*&nbsp;</span>Neem u dan in uw hart voor niet van tevoren te bedenken <i>hoe</i> u zich moet verdedigen.</p>
<p class="p"><a name="21:15"></a>15 <span style="color:blue;" title="\xt Ex. 4:12; Jes. 54:17; Matt. 10:19; Hand. 6:10">*&nbsp;</span>Want Ik zal u mond en wijsheid geven die al uw tegenstanders niet zullen kunnen weerspreken of weerstaan.</p>
<p class="p"><a name="21:16"></a>16 <span style="color:blue;" title="\xt Micha 7:6">*&nbsp;</span>En u zult ook door ouders, broers, familieleden en vrienden overgeleverd worden, en zij zullen <i>sommigen</i> van u <span style="color:blue;" title="\xt Hand. 7:59; 12:2">*&nbsp;</span>doden.</p>
<p class="p"><a name="21:17"></a>17 <span style="color:blue;" title="\xt Matt. 10:22; Mark. 13:13">*&nbsp;</span>En u zult omwille van Mijn Naam door allen gehaat worden.</p>
<p class="p"><a name="21:18"></a>18 <span style="color:blue;" title="\xt 1 Sam. 14:45; 2 Sam. 14:11; 1 Kon. 1:52; Matt. 10:30">*&nbsp;</span>Maar er zal beslist geen haar van uw hoofd verloren gaan.</p>
<p class="p"><a name="21:19"></a>19 Door uw volharding zult u uw leven<span title="21:uw leven - Letterlijk: uw zielen.">&nbsp;*</span> verkrijgen.</p>
<p class="s">De grote verdrukking</p>
<p class="p"><a name="21:20"></a>20 <span style="color:blue;" title="\xt Dan. 9:27; Matt. 24:15; Mark. 13:14">*&nbsp;</span>Wanneer u zult zien dat Jeruzalem door legers omringd wordt, weet dan dat zijn verwoesting nabij is.</p>
<p class="p"><a name="21:21"></a>21 Laten dan wie in Judea zijn, vluchten naar de bergen en wie in het midden van <i>Jeruzalem</i> zijn, daaruit wegtrekken en wie op de velden zijn, er niet in gaan.</p>
<p class="p"><a name="21:22"></a>22 Want dit zijn dagen van wraak, <span style="color:blue;" title="\xt Dan. 9:26,27; Matt. 24:15; Mark. 13:14">*&nbsp;</span>opdat al wat geschreven staat, vervuld wordt.</p>
<p class="p"><a name="21:23"></a>23 Maar wee de zwangeren en de zogenden in die dagen, want er zal grote nood zijn in het land en toorn over dit volk.</p>
<p class="p"><a name="21:24"></a>24 En zij zullen vallen door de scherpte van het zwaard en in gevangenschap weggevoerd worden onder alle heidenen. En Jeruzalem zal door de heidenen vertrapt worden, <span style="color:blue;" title="\xt Rom. 11:25">*&nbsp;</span>totdat de tijden van de heidenen vervuld zullen zijn.</p>
<p class="s">De wederkomst</p>
<p class="p"><a name="21:25"></a>25 <span style="color:blue;" title="\xt Jes. 13:10; Ezech. 32:7; Joël 2:31; 3:15; Matt. 24:29; Mark. 13:24; Openb. 6:12">*&nbsp;</span>En er zullen tekenen zijn in zon, maan en sterren, en op de aarde benauwdheid onder de volken, in radeloosheid vanwege het bulderen van zee en golven.</p>
<p class="p"><a name="21:26"></a>26 En het hart van de mensen zal bezwijken van vrees en verwachting van de dingen die de wereld zullen overkomen, want de krachten van de hemelen zullen heftig bewogen worden.</p>
<p class="p"><a name="21:27"></a>27 <span style="color:blue;" title="\xt Dan. 7:10; Matt. 16:27; 24:30; 25:31; 26:64; Mark. 13:26; 14:62; Hand. 1:11; 2 Thess. 1:10; Openb. 1:7">*&nbsp;</span>En dan zullen zij de Zoon des mensen zien komen in een wolk, met grote kracht en heerlijkheid.</p>
<p class="p"><a name="21:28"></a>28 Wanneer nu deze dingen beginnen te geschieden, kijk dan omhoog en hef uw hoofd op, <span style="color:blue;" title="\xt Rom. 8:23">*&nbsp;</span>omdat uw verlossing nabij is.</p>
<p class="p"><a name="21:29"></a>29 <span style="color:blue;" title="\xt Matt. 24:32; Mark. 13:28">*&nbsp;</span>En Hij sprak tot hen een gelijkenis: Kijk naar de vijgenboom en naar alle bomen.</p>
<p class="p"><a name="21:30"></a>30 Zodra ze uitlopen en u <i>dat</i> ziet, weet u uit uzelf dat de zomer al nabij is.</p>
<p class="p"><a name="21:31"></a>31 Zo ook u, wanneer u deze dingen zult zien geschieden, weet <i>dan</i> dat het Koninkrijk van God nabij is.</p>
<p class="p"><a name="21:32"></a>32 Voorwaar, Ik zeg u dat dit geslacht zeker niet voorbij zal gaan, totdat alles geschied is.</p>
<p class="p"><a name="21:33"></a>33 <span style="color:blue;" title="\xt Ps. 102:27; Jes. 51:6; Matt. 24:35; Hebr. 1:11">*&nbsp;</span>De hemel en de aarde zullen voorbijgaan, maar Mijn woorden zullen beslist niet voorbijgaan.</p>
<p class="s">Waakzaamheid</p>
<p class="p"><a name="21:34"></a>34 <span style="color:blue;" title="\xt Rom. 13:13; 1 Thess. 5:6; 1 Petr. 4:7">*&nbsp;</span>Wees op uw hoede dat uw hart niet op enig moment bezwaard wordt door roes en dronkenschap en door zorgen over de alledaagse dingen, en dat die dag u niet onverwachts overkomt.</p>
<p class="p"><a name="21:35"></a>35 <span style="color:blue;" title="\xt 1 Thess. 5:2; 2 Petr. 3:10; Openb. 3:3; 16:15">*&nbsp;</span>Want als een strik zal hij komen over allen die op het hele aardoppervlak wonen.</p>
<p class="p"><a name="21:36"></a>36 <span style="color:blue;" title="\xt Matt. 24:42; 25:13; Mark. 13:33; Luk. 12:40; 1 Thess. 5:6">*&nbsp;</span>Waak dan te allen tijde en bid dat u waardig geacht zult worden om al die dingen die gebeuren zullen, te ontvluchten, en om te kunnen bestaan voor de Zoon des mensen.</p>
<p class="s">Jezus' laatste dagen in Jeruzalem</p>
<p class="p"><a name="21:37"></a>37 <span style="color:blue;" title="\xt Joh. 8:2">*&nbsp;</span>Overdag nu gaf Hij onderwijs in de tempel, maar 's nachts ging Hij <i>de stad</i> uit en overnachtte op de berg die de Olijf<i>berg</i> heet.</p>
<p class="p"><a name="21:38"></a>38 En al het volk kwam 's morgens vroeg naar Hem toe in de tempel om Hem te horen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LUK&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LUK&hoofdstuk=22">&nbsp;&#9658;</a></p>            </p>
          </td>
        </tr>
      </table>
    </body>
</html>

