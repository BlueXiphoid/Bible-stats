
<html>
  <head>
    <title>Psalmen 71</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>PSALMEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PSA&hoofdstuk=70">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PSA&hoofdstuk=72">&nbsp;&#9658;</a></p><br />
<p class="c">&nbsp;<b>Hoofdstuk 71</b></p>
<p class="s">Gebed om bescherming in de ouderdom</p>
<p class="q"><a name="71:1"></a>1 Tot U, HEERE, <span style="color:blue;" title="\xt Ps. 22:6; 25:2,3; 31:2,3; Jes. 49:23">*&nbsp;</span>heb ik de toevlucht genomen;</p>
<p class="q2">laat mij niet voor eeuwig beschaamd worden.</p>

<p class="q"><a name="71:2"></a>2 Red mij door Uw gerechtigheid en bevrijd mij,</p>
<p class="q2">neig Uw oor tot mij en verlos mij.</p>

<p class="q"><a name="71:3"></a>3 Wees mij tot een rots om daarin te wonen,</p>
<p class="q2">om voortdurend daarin te gaan.</p>

<p class="q">&nbsp;&nbsp;&nbsp;U hebt bevel gegeven om mij te verlossen,</p>

<p class="q2">want U bent mijn rots en mijn burcht!</p>

<p class="q"><a name="71:4"></a>4 Mijn God, bevrijd mij uit de hand van de goddeloze,</p>
<p class="q2">uit de hand van wie onrecht bedrijft en van wie wreed is.</p>

<p class="q"><a name="71:5"></a>5 Want U bent mijn hoop, Heere HEERE,</p>
<p class="q2">mijn vertrouwen vanaf mijn jeugd.</p>

<p class="q"><a name="71:6"></a>6 Op U heb ik gesteund van de <i>moeder</i>schoot af,</p>
<p class="q2">van de baarmoeder af<span title="71:6 van de baarmoeder af - Letterlijk: vanaf de ingewanden van mijn moeder.">&nbsp;*</span> bent U mijn Helper;</p>

<p class="q3">voortdurend zal mijn lof van U zijn.</p>

<p class="q"><a name="71:7"></a>7 Ik ben voor velen als een teken geweest,</p>
<p class="q2">maar U bent mijn sterke toevlucht.</p>

<p class="q"><a name="71:8"></a>8 Laat mijn mond vervuld worden met Uw lof</p>
<p class="q2">en met Uw luister, de hele dag.</p>

<p class="q"><a name="71:9"></a>9 Verwerp mij niet ten tijde van de ouderdom;</p>
<p class="q2">verlaat mij niet nu mijn kracht vergaat.</p>

<p class="q"><a name="71:10"></a>10 Want mijn vijanden spreken over mij;</p>
<p class="q2">wie op mijn ziel loeren, beraadslagen samen,</p>

<p class="q"><a name="71:11"></a>11 <i>en</i> zeggen: God heeft hem verlaten,</p>
<p class="q2">jaag <i>hem</i> na en grijp hem, want er is niemand die redt.</p>

<p class="q"><a name="71:12"></a>12 O God, blijf niet ver van mij;</p>
<p class="q2">mijn God, kom mij spoedig te hulp.</p>

<p class="q"><a name="71:13"></a>13 <span style="color:blue;" title="\xt Ps. 34:4,26; 40:15; 70:3">*&nbsp;</span>Laat beschaamd en vernietigd worden</p>
<p class="q2">wie mijn tegenstanders zijn;</p>

<p class="q">&nbsp;&nbsp;&nbsp;laat met smaad en schande bedekt worden</p>

<p class="q2">wie mijn onheil zoeken.</p>

<p class="q"><a name="71:14"></a>14 Maar ík blijf voortdurend hopen</p>
<p class="q2">en zal U nog meer loven.<span title="71:14 en zal U nog meer loven - Letterlijk: en zal al Uw lof nog groter maken.">&nbsp;*</span></p>

<p class="q"><a name="71:15"></a>15 Mijn mond zal van Uw gerechtigheid vertellen,</p>
<p class="q2">van Uw heil de hele dag,</p>

<p class="q3">hoewel ik de afmetingen <i>ervan</i> niet weet.</p>

<p class="q"><a name="71:16"></a>16 Ik zal komen met de machtige daden van de Heere HEERE,</p>
<p class="q2">ik zal Uw gerechtigheid in herinnering roepen, de Uwe alleen.</p>

<p class="q"><a name="71:17"></a>17 O God, U hebt mij onderwezen vanaf mijn jeugd</p>
<p class="q2">en tot nu toe verkondig ik Uw wonderen.</p>

<p class="q"><a name="71:18"></a>18 Ja, ook nu de ouderdom en grijsheid gekomen is –</p>
<p class="q2">verlaat mij niet, o God,</p>

<p class="q">&nbsp;&nbsp;&nbsp;totdat ik <i>deze</i> generatie Uw <i>sterke</i> arm verkondigd heb,</p>

<p class="q2">alle nakomelingen Uw macht.</p>

<p class="q"><a name="71:19"></a>19 Uw gerechtigheid, o God, <i>reikt</i> tot in de hoogte,</p>
<p class="q2">want U hebt grote dingen gedaan.</p>

<p class="q3">O God, wie is aan U gelijk?</p>

<p class="q"><a name="71:20"></a>20 U, Die mij veel benauwdheden en ellende hebt doen zien,</p>
<p class="q2">U zult mij weer levend maken en mij weer optrekken</p>

<p class="q3">uit de diepe wateren van de aarde.</p>

<p class="q"><a name="71:21"></a>21 U zult mijn aanzien vergroten</p>
<p class="q2">en mij omringen met Uw troost.<span title="71:21 en ... troost - Letterlijk: en U zult omringen, U zult mij troosten.">&nbsp;*</span></p>

<p class="q"><a name="71:22"></a>22 Ook ik zal U loven met de luit<span title="71:met de luit - Letterlijk: met het voorwerp van de luit.">&nbsp;*</span></p>
<p class="q2"><i>en</i> Uw trouw <i>prijzen</i>, mijn God;</p>

<p class="q">&nbsp;&nbsp;&nbsp;ik zal voor U psalmen zingen met de harp,</p>

<p class="q2">Heilige van Israël!</p>

<p class="q"><a name="71:23"></a>23 Mijn lippen zullen vrolijk zingen, wanneer ik psalmen voor U zal zingen,</p>
<p class="q2">mijn ziel, die U verlost hebt.</p>

<p class="q"><a name="71:24"></a>24 Ja, mijn tong zal de hele dag</p>
<p class="q2">Uw gerechtigheid tot uiting brengen,</p>

<p class="q">&nbsp;&nbsp;&nbsp;want zij zijn beschaamd, ja, zij zijn rood van schaamte geworden</p>

<p class="q2">wie mijn onheil zoeken.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PSA&hoofdstuk=70">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PSA&hoofdstuk=72">&nbsp;&#9658;</a></p>            </p>
          </td>
        </tr>
      </table>
    </body>
</html>

