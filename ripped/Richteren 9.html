
<html>
  <head>
    <title>Richteren 9</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RICHTEREN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=10">&nbsp;&#9658;</a></p><br />
<p class="c">&nbsp;<b>Hoofdstuk 9</b></p>
<p class="s">Misdaden van Abimelech</p>
<p class="p"><a name="9:1"></a>1 En Abimelech, de zoon van Jerubbaäl, ging naar Sichem, naar de broers van zijn moeder, en hij sprak tot hen en tot heel het geslacht van de familie van zijn moeder:</p>
<p class="p"><a name="9:2"></a>2 Spreek toch ten aanhoren van alle burgers van Sichem: Wat is beter voor u? Dat zeventig mannen, allemaal zonen van Jerubbaäl, over u heersen, of dat één man over u heerst? Bedenk daarbij dat ik uw beenderen en uw vlees ben.</p>
<p class="p"><a name="9:3"></a>3 Toen spraken de broers van zijn moeder ten aanhoren van alle burgers van Sichem al deze woorden over hem. En hun hart neigde zich naar Abimelech, want zij zeiden: Hij is onze broeder.</p>
<p class="p"><a name="9:4"></a>4 Zij gaven hem zeventig zilverstukken uit het huis van Baäl-Berith, en daarmee huurde Abimelech lichtzinnige leeglopers in, die hem volgden.</p>
<p class="p"><a name="9:5"></a>5 Toen kwam hij in het huis van zijn vader in Ofra en doodde zijn broers, de zonen van Jerubbaäl, op één <i>en dezelfde</i> steen: zeventig mannen. Maar Jotham, de jongste zoon van Jerubbaäl, bleef over, omdat hij zich had verborgen.</p>
<p class="p"><a name="9:6"></a>6 Daarop verzamelden zich alle burgers van Sichem en heel Beth-Millo. Zij gingen <i>op weg</i> en maakten Abimelech koning <span style="color:blue;" title="\xt Joz. 24:26">*&nbsp;</span>bij de hoge eik die bij Sichem staat.</p>
<p class="s">De toespraak van Jotham</p>
<p class="p"><a name="9:7"></a>7 Toen zij dit Jotham verteld hadden, ging hij op de top van de berg Gerizim staan, en hij verhief zijn stem en riep en zei tegen hen: Luister naar mij, burgers van Sichem! Dan zal God naar u luisteren.</p>
<p class="p"><a name="9:8"></a>8 Eens gingen de bomen <i>op weg</i> om een koning over zich te zalven. Ze zeiden tegen de olijfboom: Wees koning over ons!</p>
<p class="p"><a name="9:9"></a>9 Maar de olijfboom zei tegen hen: Zou ik mijn olie opgeven, die God en de mensen in mij prijzen, en zou ik weggaan om boven de <i>andere</i> bomen te zweven?</p>
<p class="p"><a name="9:10"></a>10 Toen zeiden de bomen tegen de vijgenboom: Komt u, wees koning over ons!</p>
<p class="p"><a name="9:11"></a>11 Maar de vijgenboom zei tegen hen: Zou ik mijn zoetigheid en mijn goede vrucht opgeven, en zou ik weggaan om boven de <i>andere</i> bomen te zweven?</p>
<p class="p"><a name="9:12"></a>12 Toen zeiden de bomen tegen de wijnstok: Komt u, wees koning over ons!</p>
<p class="p"><a name="9:13"></a>13 Maar de wijnstok zei tegen hen: Zou ik mijn nieuwe wijn opgeven, die God en mensen vrolijk maakt, en zou ik weggaan om boven de <i>andere</i> bomen te zweven?</p>
<p class="p"><a name="9:14"></a>14 Ten slotte zeiden al de bomen tegen de doornstruik: Kom, weest u koning over ons!</p>
<p class="p"><a name="9:15"></a>15 En de doornstruik zei tegen de bomen: Als u mij naar waarheid tot koning over u zalft, kom dan <i>en</i> neem de toevlucht in mijn schaduw. Maar zo niet, laat er <i>dan</i> vuur uitgaan van de doornstruik, dat de ceders van de Libanon zal verteren.</p>
<p class="p"><a name="9:16"></a>16 Welnu, als u naar waarheid en in oprechtheid gehandeld hebt, toen u Abimelech koning maakte, en als u goed gehandeld hebt met Jerubbaäl en zijn huis, en als u met hem hebt gedaan overeenkomstig de verdienste van zijn handen</p>
<p class="p"><a name="9:17"></a>17 – mijn vader heeft immers voor u gestreden, zijn leven gewaagd<span title="9:zijn leven gewaagd - Letterlijk: zijn ziel van tegenover (hem) weggeworpen.">&nbsp;*</span> en u uit de hand van Midian gered;</p>
<p class="p"><a name="9:18"></a>18 maar ú bent deze dag in opstand gekomen tegen het huis van mijn vader en hebt zijn zonen, zeventig mannen, op één <i>en dezelfde</i> steen gedood, en u hebt Abimelech, de zoon van zijn slavin, koning gemaakt over de burgers van Sichem, omdat hij uw broer is –</p>
<p class="p"><a name="9:19"></a>19 als u dan op deze dag naar waarheid en in oprechtheid gehandeld hebt met Jerubbaäl en zijn huis, verblijd u dan over Abimelech, en laat ook hij zich verblijden over u.</p>
<p class="p"><a name="9:20"></a>20 Maar zo niet, laat er dan vuur uitgaan uit Abimelech, dat de burgers van Sichem en Beth-Millo verteert, en laat er vuur uitgaan van de burgers van Sichem en Beth-Millo dat Abimelech verteert.</p>
<p class="p"><a name="9:21"></a>21 Toen ging Jotham haastig op de vlucht. Hij ging naar Beër en woonde daar vanwege zijn broer Abimelech.</p>
<p class="s">Abimelech verwoest Sichem</p>
<p class="p"><a name="9:22"></a>22 Toen Abimelech drie jaar over Israël geheerst had,</p>
<p class="p"><a name="9:23"></a>23 zond God een boze geest tussen Abimelech en de burgers van Sichem. De burgers van Sichem handelden trouweloos tegen Abimelech,</p>
<p class="p"><a name="9:24"></a>24 opdat het geweld tegen de zeventig zonen van Jerubbaäl en hun bloed zouden neerkomen op hun broer Abimelech, die hen gedood had; en op de burgers van Sichem, die hem aangemoedigd<span title="9:aangemoedigd - Letterlijk: zijn handen gesterkt.">&nbsp;*</span> hadden om zijn broers te doden.</p>
<p class="p"><a name="9:25"></a>25 De burgers van Sichem plaatsten <i>mannen</i> in hinderlaag tegen hem op de toppen van de bergen, en die beroofden iedereen die over de weg langs hen heen kwam. En het werd aan Abimelech verteld.</p>
<p class="p"><a name="9:26"></a>26 Gaäl, de zoon van Ebed, kwam ook met zijn broeders, en zij kwamen over naar Sichem. En de burgers van Sichem vertrouwden op hem.</p>
<p class="p"><a name="9:27"></a>27 Zij gingen <i>de stad</i> uit, het veld in, en zij plukten hun wijngaarden leeg, traden <i>de druiven</i> en zongen feestliederen. Daarna gingen zij het huis van hun god binnen, aten, dronken en vervloekten Abimelech.</p>
<p class="p"><a name="9:28"></a>28 Toen zei Gaäl, de zoon van Ebed: Wie is Abimelech, en wat is Sichem, dat wij hem zouden dienen? Is hij niet de zoon van Jerubbaäl en is Zebul niet zijn bevelhebber? Dien <i>liever</i> de mannen van Hemor, de vader van Sichem, want waarom zouden wíj hem dienen?</p>
<p class="p"><a name="9:29"></a>29 Och, had ik dit volk maar in mijn hand!<span title="9:had ik ... in mijn hand - Letterlijk: wie zal ... in mijn hand geven?">&nbsp;*</span> Dan zou ik Abimelech wel verdrijven. Ook zei hij tegen Abimelech: Vergroot uw leger en trek uit!</p>
<p class="p"><a name="9:30"></a>30 Toen Zebul, de overste van de stad, de woorden van Gaäl, de zoon van Ebed, hoorde, ontstak hij in woede.</p>
<p class="p"><a name="9:31"></a>31 Heimelijk stuurde hij boden naar Abimelech om te zeggen: Zie, Gaäl, de zoon van Ebed, en zijn broers zijn in Sichem gekomen, en zie, zij zetten de stad tegen u op.</p>
<p class="p"><a name="9:32"></a>32 Welnu dan, sta vannacht op, u en het volk dat bij u is, en leg een hinderlaag in het veld.</p>
<p class="p"><a name="9:33"></a>33 En laat het 's morgens, als de zon opgaat, <i>zo</i> gebeuren: u moet vroeg opstaan en deze stad overvallen; en zie, als hij met het volk dat bij hem is, tegen u uittrekt, doe dan met hem zoals uw hand vindt <i>om te doen</i>.</p>
<p class="p"><a name="9:34"></a>34 Toen stond Abimelech, met al het volk dat bij hem was, 's nachts op, en zij legden zich in een hinderlaag tegen Sichem, in vier groepen.</p>
<p class="p"><a name="9:35"></a>35 En Gaäl, de zoon van Ebed, kwam naar buiten en ging bij de ingang van de stadspoort staan. Daarop stond Abimelech op uit de hinderlaag, met het volk dat bij hem was.</p>
<p class="p"><a name="9:36"></a>36 Toen Gaäl het volk zag, zei hij tegen Zebul: Zie, er komt volk van de bergtoppen naar beneden. Zebul zei echter tegen hem: U ziet de schaduw van de bergen voor mensen aan.</p>
<p class="p"><a name="9:37"></a>37 Maar Gaäl sprak opnieuw en zei: Zie, daar komt volk naar beneden vanuit het midden van het land, en één groep komt uit de richting van de Waarzeggerseik.</p>
<p class="p"><a name="9:38"></a>38 Toen zei Zebul tegen hem: Waar is nu die <i>grote</i> mond van u waarmee u zei: Wie is Abimelech, dat wij hem zouden dienen? Is dit niet het volk dat u veracht hebt? Trek nu toch <i>de stad</i> uit en strijd tegen hem!</p>
<p class="p"><a name="9:39"></a>39 En Gaäl trok voor de ogen van de burgers van Sichem <i>de stad</i> uit en streed tegen Abimelech.</p>
<p class="p"><a name="9:40"></a>40 Maar Abimelech jaagde hem na, want hij vluchtte voor hem weg. En velen vielen er dodelijk gewond neer tot bij de ingang van de <i>stads</i>poort.</p>
<p class="p"><a name="9:41"></a>41 En Abimelech bleef in Aruma, en Zebul verdreef Gaäl en zijn broeders, zodat zij niet meer in Sichem konden wonen.</p>
<p class="p"><a name="9:42"></a>42 En het gebeurde de volgende dag dat het volk <i>de stad</i> uittrok, het veld in, en men vertelde het aan Abimelech.</p>
<p class="p"><a name="9:43"></a>43 Toen nam hij <i>zijn</i> manschappen, verdeelde hen in drie groepen en legde een hinderlaag in het veld. Daarna zag hij, en zie, het volk trok de stad uit. Daarop viel hij hen aan en versloeg hen.</p>
<p class="p"><a name="9:44"></a>44 Terwijl Abimelech en de groepen die bij hem waren, hen overvielen en bij de ingang van de stadspoort bleven staan, overvielen de twee <i>andere</i> groepen allen die in het veld waren, en versloegen hen.</p>
<p class="p"><a name="9:45"></a>45 Die hele dag streed Abimelech tegen de stad. Hij nam de stad in, en het volk dat daarin was, doodde hij. Hij brak de stad af en bestrooide die met zout.</p>
<p class="p"><a name="9:46"></a>46 Toen alle burgers van Migdal-Sichem dit hoorden, gingen zij de schuilplaats van het huis van El-Berith in.</p>
<p class="p"><a name="9:47"></a>47 En Abimelech werd verteld dat alle burgers van Migdal-Sichem zich <i>daar</i> verzameld hadden.</p>
<p class="p"><a name="9:48"></a>48 Vervolgens ging Abimelech de berg Zalmon op, hij en al het volk dat bij hem was. Abimelech nam een bijl ter hand, hakte een tak van de bomen, pakte hem op en legde hem op zijn schouder. En tegen het volk dat bij hem was, zei hij: Wat u mij hebt zien doen, haast u <i>dat ook</i> te doen, <i>net</i> als ik.</p>
<p class="p"><a name="9:49"></a>49 Daarop hakte ook eenieder van het volk zijn tak af en zij gingen Abimelech achterna. Zij legden <i>de takken</i> tegen de schuilplaats en staken daarmee de schuilplaats in brand. Zo stierven ook alle mensen van Migdal-Sichem, ongeveer duizend mannen en vrouwen.</p>
<p class="s">Dood van Abimelech</p>
<p class="p"><a name="9:50"></a>50 Daarna ging Abimelech naar Tebez. Hij sloeg zijn kamp op bij Tebez en nam het in.</p>
<p class="p"><a name="9:51"></a>51 Maar er stond een sterke toren in het midden van de stad, en alle mannen en vrouwen, ja, alle burgers van de stad vluchtten daarheen. Zij sloten <i>de deur</i> achter zich en klommen op het dak van de toren.</p>
<p class="p"><a name="9:52"></a>52 Toen kwam Abimelech bij de toren en bestormde die. Maar toen hij de ingang van de toren naderde om die in brand te steken,</p>
<p class="p"><a name="9:53"></a>53 wierp een <span style="color:blue;" title="\xt 2 Sam. 11:21">*&nbsp;</span>vrouw een stuk van een molensteen op Abimelechs hoofd, en zij verbrijzelde zijn schedel.</p>
<p class="p"><a name="9:54"></a>54 Toen riep hij snel de knecht die zijn wapens droeg en zei tegen hem: Trek uw zwaard en dood mij, want anders zullen zij over mij zeggen: Een vrouw heeft hem gedood. Daarop doorstak zijn knecht hem, zodat hij stierf.</p>
<p class="p"><a name="9:55"></a>55 En toen de mannen van Israël zagen dat Abimelech dood was, gingen zij <i>terug</i>, iedereen naar zijn <i>woon</i>plaats.</p>
<p class="p"><a name="9:56"></a>56 Zo liet God het kwaad van Abimelech, dat hij zijn vader aangedaan had door zijn zeventig broers te doden, <i>op zijn hoofd</i> terugkeren.</p>
<p class="p"><a name="9:57"></a>57 Evenzo liet God al het kwaad van de mensen van Sichem op hun hoofd terugkeren. En de vloek van Jotham, de zoon van Jerubbaäl, kwam over hen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=10">&nbsp;&#9658;</a></p>            </p>
          </td>
        </tr>
      </table>
    </body>
</html>

