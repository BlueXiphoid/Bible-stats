
<html>
  <head>
    <title>Ezra 6</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>EZRA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EZR&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EZR&hoofdstuk=7">&nbsp;&#9658;</a></p><br />
<p class="c">&nbsp;<b>Hoofdstuk 6</b></p>
<p class="p"><a name="6:1"></a>1 Toen gaf koning Darius bevel en men zocht in het archief, waar men de schatten neerlegt, in Babel.</p>
<p class="p"><a name="6:2"></a>2 En in Achmetha, de burcht in het gewest Medië, werd een boekrol gevonden, waarin het volgende geschreven stond: Om in gedachten te houden:</p>
<p class="p"><a name="6:3"></a>3 In het eerste jaar van koning Kores gaf koning Kores een bevel: Het huis van God in Jeruzalem, laat dat huis <i>weer</i> opgebouwd worden op de plaats waar men offers brengt. De fundamenten ervan moeten gelijk blijven, zijn hoogte zestig el en zijn breedte zestig el,</p>
<p class="p"><a name="6:4"></a>4 met drie rijen gehouwen stenen en een rij van nieuw hout. De onkosten zullen uit het huis van de koning betaald worden.</p>
<p class="p"><a name="6:5"></a>5 Bovendien moet men ook de gouden en zilveren voorwerpen van het huis van God, die Nebukadnezar uit de tempel in Jeruzalem had weggehaald en naar Babel had gebracht, teruggeven om naar de tempel in Jeruzalem gebracht te worden, op hun plaats; u moet ze terugzetten in het huis van God.</p>
<p class="p"><a name="6:6"></a>6 Welnu, Tattenai, stadhouder van <i>het gebied</i> aan de overzijde van de Eufraat, Sthar-Boznai en uw ambtgenoten, u gerechtsdienaren aan de overzijde van de Eufraat, blijf daar weg!</p>
<p class="p"><a name="6:7"></a>7 Laat hen aan het werk <i>blijven</i> aan dit huis van God. Laten de stadhouder van de Joden en de oudsten van de Joden dit huis van God herbouwen op zijn <i>oorspronkelijke</i> plaats.</p>
<p class="p"><a name="6:8"></a>8 Ook wordt door mij bevel gegeven wat u moet doen voor de oudsten van deze Joden, om dit huis van God te herbouwen. Uit het bezit van de koning, uit de belasting aan de overzijde van de Eufraat, moeten de onkosten aan deze mannen zorgvuldig en zonder ophouden vergoed worden.</p>
<p class="p"><a name="6:9"></a>9 En wat nodig is: jonge stieren, rammen en lammeren voor de brandoffers voor de God van de hemel, <i>en</i> tarwe, zout, wijn en olie volgens aanwijzing van de priesters in Jeruzalem; <i>het</i> moet hun dagelijks gegeven worden, zodat er <i>nergens</i> gebrek <i>aan</i> is.</p>
<p class="p"><a name="6:10"></a>10 Zo kunnen ze aangenaam <i>reukwerk</i> offeren aan de God van de hemel, en bidden voor het leven van de koning en zijn zonen.</p>
<p class="p"><a name="6:11"></a>11 Ook wordt door mij bevel gegeven dat van iedereen die dit bevel overtreedt een balk uit zijn huis zal worden uitgerukt, die zal worden opgericht; daaraan zal hij worden opgehangen. Zijn huis zal hierom tot een mesthoop gemaakt worden.</p>
<p class="p"><a name="6:12"></a>12 Moge God, Die Zijn Naam daar heeft doen wonen, elke koning en <i>elk</i> volk omverwerpen die zijn hand uitstrekt om <i>mijn bevel</i> te overtreden door dit huis van God in Jeruzalem te schaden. Ik, Darius, heb het bevel gegeven, laat het zorgvuldig uitgevoerd worden.</p>
<p class="p"><a name="6:13"></a>13 Toen handelden Tattenai, de landvoogd van <i>het gebied</i> aan de overzijde van de Eufraat, Sthar-Boznai en hun ambtgenoten op deze zorgvuldige wijze, overeenkomstig wat koning Darius had toegezonden.</p>
<p class="p"><a name="6:14"></a>14 En de oudsten van de Joden bouwden en maakten goede vorderingen onder de profetie van Haggaï, de profeet, en Zacharia, de zoon van Iddo. Ze bouwden en voltooiden het overeenkomstig het bevel van de God van Israël en overeenkomstig het bevel van Kores en Darius en Arthahsasta, de koning van Perzië.</p>
<p class="p"><a name="6:15"></a>15 En dit huis werd voltooid op de derde dag van de maand Adar; het was het zesde regeringsjaar van koning Darius.</p>
<p class="s">Feesten na de voltooiing van de tempel</p>
<p class="p"><a name="6:16"></a>16 En de Israëlieten, de priesters, de Levieten en de overige ballingen verrichtten de inwijding van dit huis van God met vreugde.</p>
<p class="p"><a name="6:17"></a>17 Zij offerden ter inwijding van dit huis van God honderd runderen, tweehonderd rammen, vierhonderd lammeren en als zondoffer voor heel Israël twaalf geitenbokken, naar het aantal stammen van Israël.</p>
<p class="p"><a name="6:18"></a>18 En zij stelden priesters aan in hun groepen en Levieten in hun afdelingen, voor de dienst van God in Jeruzalem, <span style="color:blue;" title="\xt Num. 3:6,32; 8:11; 1 Kron. 24:1 enz.">*&nbsp;</span>overeenkomstig het voorschrift in het boek van Mozes.</p>
<p class="p"><a name="6:19"></a>19 De ballingen vierden het <span style="color:blue;" title="\xt Ex. 12:1 enz.; Lev. 23:5; Num. 28:16; Deut. 16:2">*&nbsp;</span>Pascha op de veertiende van de eerste maand,</p>
<p class="p"><a name="6:20"></a>20 want de priesters en de Levieten hadden zich als één <i>man</i> gereinigd – zij waren allen rein – en zij slachtten het paaslam voor alle ballingen, ook voor hun broeders, de priesters, en voor zichzelf.</p>
<p class="p"><a name="6:21"></a>21 De Israëlieten die uit de ballingschap waren teruggekeerd, aten het, en <i>ook</i> al wie zich naar hen toe had afgezonderd vanuit de verontreiniging van de heidenvolken van het land om de HEERE, de God van Israël, te zoeken.</p>
<p class="p"><a name="6:22"></a>22 En zij vierden zeven dagen met blijdschap het Feest van de ongezuurde <i>broden</i>, want de HEERE had hen verblijd en Hij had het hart van de koning van Assyrië in hun voordeel gewend om hen te bemoedigen<span title="6:hen te bemoedigen - Letterlijk: hun handen sterk te maken.">&nbsp;*</span> bij het werk aan het huis van God, de God van Israël.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EZR&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EZR&hoofdstuk=7">&nbsp;&#9658;</a></p>            </p>
          </td>
        </tr>
      </table>
    </body>
</html>

