
<html>
  <head>
    <title>Jeremia 37</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JEREMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=36">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=38">&nbsp;&#9658;</a></p><br />
<p class="c">&nbsp;<b>Hoofdstuk 37</b></p>
<p class="s">Jeremia en koning Zedekia</p>
<p class="p"><a name="37:1"></a>1 Koning Zedekia, de zoon van Josia, werd koning in plaats van Chonia, de zoon van Jojakim, omdat Nebukadrezar, de koning van Babel, hem koning had gemaakt in het land Juda.</p>
<p class="p"><a name="37:2"></a>2 Hij luisterde echter niet naar de woorden van de HEERE die Hij sprak door de dienst van de profeet Jeremia, hij niet, en zijn dienaren niet, evenmin als de bevolking van het land.</p>
<p class="p"><a name="37:3"></a>3 Toch stuurde koning Zedekia Juchal, de zoon van Selemja, en de priester Zefanja, de zoon van Maäseja, naar de profeet Jeremia, om te zeggen: Bid toch voor ons tot de HEERE, onze God.</p>
<p class="p"><a name="37:4"></a>4 Jeremia kon <i>nog</i> in- en uitgaan te midden van het volk; zij hadden hem <i>nog</i> niet in de gevangenis gezet.</p>
<p class="p"><a name="37:5"></a>5 <i>Inmiddels</i> was het leger van de farao uit Egypte uitgetrokken. Toen de Chaldeeën die Jeruzalem belegerden, <i>dit</i> bericht daarover hoorden, trokken zij <span style="color:blue;" title="\xt Jer. 34:21">*&nbsp;</span>van Jeruzalem weg.</p>
<p class="p"><a name="37:6"></a>6 Toen kwam het woord van de HEERE tot de profeet Jeremia:</p>
<p class="p"><a name="37:7"></a>7 Zo zegt de HEERE, de God van Israël: Zo moet u zeggen tegen de koning van Juda, die u naar Mij toegestuurd heeft om Mij te raadplegen: Zie, het leger van de farao, dat is uitgetrokken om u te helpen, keert terug naar zijn land, <i>naar</i> Egypte.</p>
<p class="p"><a name="37:8"></a>8 Dan zullen de Chaldeeën terugkeren om tegen deze stad te strijden. Zij zullen haar innemen en haar met vuur verbranden.</p>
<p class="p"><a name="37:9"></a>9 Zo zegt de HEERE: Bedrieg uzelf niet door te zeggen: De Chaldeeën zullen beslist bij ons weggaan, want zij zullen niet weggaan!</p>
<p class="p"><a name="37:10"></a>10 Ja, al zou u <i>ook</i> heel het leger van de Chaldeeën die tegen u strijden, verslaan, en zouden er bij hen <i>slechts enkele</i> zwaargewonde mannen overblijven, zij zouden opstaan, ieder in zijn tent, en deze stad met vuur verbranden.</p>
<p class="p"><a name="37:11"></a>11 Vervolgens gebeurde het, toen het leger van de Chaldeeën van Jeruzalem was weggetrokken vanwege het leger van de farao,</p>
<p class="p"><a name="37:12"></a>12 dat Jeremia Jeruzalem uit ging om <i>naar</i> het land van Benjamin te gaan om daar een erfdeel te aanvaarden te midden van zijn volk.</p>
<p class="p"><a name="37:13"></a>13 En het gebeurde, toen hij in de Benjaminpoort <i>kwam</i>, dat de wachtcommandant daar – zijn naam was Jeria, de zoon van Selemja, de zoon van Hananja – de profeet Jeremia vastgreep <i>en</i> zei: U wilt overlopen naar de Chaldeeën!</p>
<p class="p"><a name="37:14"></a>14 Maar Jeremia zei: Dat is een leugen! Ik wil niet naar de Chaldeeën overlopen. Hij luisterde echter niet naar hem, maar Jeria greep Jeremia vast en bracht hem naar de vorsten.</p>
<p class="p"><a name="37:15"></a>15 De vorsten werden erg kwaad op Jeremia. Zij sloegen hem en zetten hem in de gevangenis, in het huis van de schrijver Jonathan, want dat hadden zij tot gevangenis gemaakt.</p>
<p class="p"><a name="37:16"></a>16 Toen Jeremia in de gevangenis gekomen was, in de gewelven, verbleef Jeremia daar vele dagen.</p>
<p class="p"><a name="37:17"></a>17 Koning Zedekia stuurde <i>er iemand opuit</i> en liet hem halen. Daarop ondervroeg de koning hem in zijn huis, in het geheim, en zei: Is er een woord van de HEERE? Jeremia zei: <i>Dat</i> is er! Hij zei: U zult in de hand van de koning van Babel gegeven worden.</p>
<p class="p"><a name="37:18"></a>18 Jeremia zei tegen koning Zedekia: Wat heb ik tegen u, tegen uw dienaren of tegen dit volk misdaan, dat u mij in de gevangenis hebt gezet?</p>
<p class="p"><a name="37:19"></a>19 Waar zijn nu uw profeten die u profeteerden: De koning van Babel zal niet tegen u en tegen dit land optrekken?</p>
<p class="p"><a name="37:20"></a>20 Nu dan, luister toch, mijn heer de koning. Laat toch mijn smeekbede voor u terechtkomen: breng mij niet terug <i>naar</i> het huis van de schrijver Jonathan, opdat ik daar niet sterf.</p>
<p class="p"><a name="37:21"></a>21 Toen gaf koning Zedekia bevel dat men Jeremia in verzekerde bewaring zou stellen op het binnenplein van de <span style="color:blue;" title="\xt Jer. 32:2">*&nbsp;</span>wacht. Men gaf hem elke dag een rond brood uit de Bakkerstraat, totdat al het brood in de stad op was. Zo verbleef Jeremia op het binnenplein van de wacht.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=36">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=38">&nbsp;&#9658;</a></p>            </p>
          </td>
        </tr>
      </table>
    </body>
</html>

