
<html>
  <head>
    <title>2 Koningen 5</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>KONINGEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2KI&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2KI&hoofdstuk=6">&nbsp;&#9658;</a></p><br />
<p class="c">&nbsp;<b>Hoofdstuk 5</b></p>
<p class="s">Naäman door Elisa genezen</p>
<p class="p"><a name="5:1"></a>1 Naäman, de bevelhebber van het leger van de koning van Syrië, was een aanzienlijk man in de ogen van zijn heer en van hoog aanzien,<span title="5:van hoog aanzien - Letterlijk: verheven van aangezicht.">&nbsp;*</span> want door hem had de HEERE de Syriërs verlossing gegeven. Deze man was een strijdbare held, <i>maar</i> hij was melaats.</p>
<p class="p"><a name="5:2"></a>2 En er waren benden uit Syrië getrokken, die een klein meisje uit het land Israël als gevangene weggevoerd hadden. Zij was in dienst bij<span title="5:in dienst bij - Letterlijk: voor het gezicht van.">&nbsp;*</span> de vrouw van Naäman.</p>
<p class="p"><a name="5:3"></a>3 Zij zei tegen haar meesteres: Och, was mijn heer maar bij de profeet die in Samaria is; dan zou die zijn melaatsheid bij hem wegnemen.</p>
<p class="p"><a name="5:4"></a>4 Toen ging <i>Naäman</i> zijn heer vertellen: Zo en zo heeft het meisje dat uit het land Israël komt, gesproken.</p>
<p class="p"><a name="5:5"></a>5 Daarop zei de koning van Syrië: Kom, ga <i>op weg</i>. Ik zal een brief aan de koning van Israël sturen. En hij ging heen en nam tien talent<span title="5:Een talent is ongeveer 30 kilo; zie ook vervolg.">&nbsp;*</span> zilver, zesduizend <i>sikkel</i> goud en tien stel gewaden met zich<span title="5:met zich - Letterlijk: in zijn hand.">&nbsp;*</span> mee.</p>
<p class="p"><a name="5:6"></a>6 En hij bracht de brief bij de koning van Israël, <i>waarin stond</i>: Nu dan, wanneer deze brief bij u aangekomen is, zie, heb ik mijn dienaar Naäman naar u toe gestuurd, opdat u zijn melaatsheid bij hem wegneemt.</p>
<p class="p"><a name="5:7"></a>7 En het gebeurde, toen de koning van Israël de brief gelezen had, dat hij zijn kleren scheurde en zei: <span style="color:blue;" title="\xt Deut. 32:39; 1 Sam. 2:6">*&nbsp;</span>Ben ik dan God, om te doden en om levend te maken, dat deze <i>man iemand</i> naar mij toe stuurt om bij een man zijn melaatsheid weg te nemen? Want, voorwaar, besef toch en zie in dat hij een voorwendsel tegen mij zoekt.</p>
<p class="p"><a name="5:8"></a>8 Maar het gebeurde, toen Elisa, de man Gods, hoorde dat de koning van Israël zijn kleren gescheurd had, dat hij <i>een boodschap</i> naar de koning stuurde: Waarom hebt u uw kleren gescheurd? Laat hem toch naar mij toe komen. Dan zal hij weten dat er een profeet in Israël is.</p>
<p class="p"><a name="5:9"></a>9 Zo kwam Naäman met zijn paarden en met zijn wagen, en hij bleef voor de deur van het huis van Elisa staan.</p>
<p class="p"><a name="5:10"></a>10 Toen stuurde Elisa een bode naar hem toe om te zeggen: Ga heen en was u zevenmaal in de Jordaan; dan zal uw vlees weer gezond worden<span title="5:weer gezond worden - Letterlijk: terugkeren; zie ook vers 14.">&nbsp;*</span> en zult u rein zijn.</p>
<p class="p"><a name="5:11"></a>11 Maar Naäman werd erg kwaad en ging weg; hij zei: Zie, ik zei bij mijzelf: Hij zal vast en zeker naar buiten komen, <i>voor mij</i> gaan staan, de Naam van de HEERE, zijn God, aanroepen, zijn hand over de plaats strijken en de melaatsheid wegnemen.</p>
<p class="p"><a name="5:12"></a>12 Zijn niet de Abana en de Farpar, de rivieren van Damascus, beter dan alle wateren van Israël? Zou ik mij daar niet in kunnen wassen en rein worden? Zo keerde hij zich om en vertrok in woede.</p>
<p class="p"><a name="5:13"></a>13 Toen kwamen zijn dienaren naar voren, spraken tot hem en zeiden: Mijn vader, <i>als</i> die profeet u iets moeilijks opgedragen had,<span title="5:iets moeilijks opgedragen had - Letterlijk: een groot woord gesproken had.">&nbsp;*</span> zou u dat niet gedaan hebben? Hoeveel te meer, nu hij tegen u gezegd heeft: Was u en u zult rein zijn!</p>
<p class="p"><a name="5:14"></a>14 Daarom daalde hij af en dompelde zich zevenmaal onder in de Jordaan, overeenkomstig het woord van de man Gods. <span style="color:blue;" title="\xt Luk. 4:27">*&nbsp;</span>Zijn lichaam werd weer gezond, als het vlees van een kleine jongen, en hij werd rein.</p>
<p class="p"><a name="5:15"></a>15 Toen keerde hij terug naar de man Gods, hij en zijn hele gevolg. Hij kwam en ging voor hem staan en zei: Zie toch, <i>nu</i> weet ik dat er op de hele aarde geen God is dan in Israël. Nu dan, neem toch een geschenk<span title="5:geschenk - Letterlijk: een zegen.">&nbsp;*</span> aan van uw dienaar.</p>
<p class="p"><a name="5:16"></a>16 Maar hij zei: <i>Zo waar</i> de HEERE leeft, voor Wiens aangezicht ik sta, ik wil het niet aannemen! En hij drong bij hem aan om het aan te nemen, maar hij weigerde het.</p>
<p class="p"><a name="5:17"></a>17 Naäman zei daarop: Zo niet, laat <i>dan</i> toch aan uw dienaar een last aarde gegeven worden, <i>zoveel als</i> een span muildieren <i>dragen kan</i>, want uw dienaar zal geen brandoffer of slachtoffer meer brengen aan andere goden, dan <i>alleen</i> aan de HEERE.</p>
<p class="p"><a name="5:18"></a>18 In deze zaak moge de HEERE uw dienaar vergeven: Wanneer mijn heer het huis van Rimmon zal binnengaan om zich daar neer te buigen, en hij op mijn hand zal leunen, moet ik mij in het huis van Rimmon <i>ook</i> neerbuigen. Als ik mij <i>zo</i> zal neerbuigen in het huis van Rimmon, laat de HEERE uw dienaar in deze zaak <i>dan</i> toch vergeven.</p>
<p class="p"><a name="5:19"></a>19 Toen zei hij tegen hem: Ga in vrede.</p>
<p class="s">Gehazi gestraft met melaatsheid</p>
<p class="p">Toen <i>Naäman</i> op enige afstand<span title="5:19 op enige afstand - Letterlijk: een klein stuk land.">&nbsp;*</span> van <i>Elisa</i> gekomen was,</p>

<p class="p"><a name="5:20"></a>20 zei Gehazi, de knecht van Elisa, de man Gods: Zie, mijn heer heeft Naäman, die Syriër, tegengehouden; hij heeft uit zijn hand niets aangenomen van wat hij meegebracht had. Maar <i>zo waar</i> de HEERE leeft, ik zal hem achterna rennen en <i>wel</i> iets van hem aannemen.</p>
<p class="p"><a name="5:21"></a>21 Dus volgde Gehazi Naäman. En toen Naäman zag dat hij hem achterna rende, liet hij zich van de wagen zakken, <i>ging</i> hem tegemoet en zei: Is <i>alles</i> goed?</p>
<p class="p"><a name="5:22"></a>22 En hij zei: <i>Alles</i> is goed. Mijn heer heeft mij gestuurd om te zeggen: Zie, er zijn nu uit het bergland van Efraïm twee jongemannen van de leerling-profeten bij mij gekomen. Geef hun toch een talent zilver en twee stel gewaden.</p>
<p class="p"><a name="5:23"></a>23 Naäman zei daarop: Neem alstublieft twee talent aan. Hij drong bij hem aan en bond twee talent zilver in twee buidels, met twee stel gewaden, en hij gaf ze aan twee van zijn knechten, die ze voor hem uit droegen.</p>
<p class="p"><a name="5:24"></a>24 Toen hij nu bij de heuvel kwam, nam hij <i>alles</i> van hen over<span title="5:van hen over - Letterlijk: uit hun hand.">&nbsp;*</span> en borg het op in een huis. Hij liet de mannen gaan en zij gingen weg.</p>
<p class="p"><a name="5:25"></a>25 Daarna keerde hijzelf <i>terug</i> en ging voor zijn heer staan. Elisa zei toen tegen hem: Waar <i>kom je</i> vandaan, Gehazi? Hij zei: Uw dienaar is niet hierheen of daarheen gegaan.</p>
<p class="p"><a name="5:26"></a>26 Maar hij zei tegen hem: Ging mijn hart niet mee, toen die man zich vanaf zijn wagen omkeerde <i>en</i> je tegemoet ging? Was het tijd om dat zilver aan te nemen en gewaden aan te nemen, <i>om</i> olijfbomen en wijngaarden, schapen en runderen, dienaren en dienaressen <i>te kunnen kopen</i>?</p>
<p class="p"><a name="5:27"></a>27 Daarom zal de melaatsheid van Naäman zich voor eeuwig aan jou en aan jouw nageslacht hechten. Toen <span style="color:blue;" title="\xt Num. 12:10; 2 Kron. 26:19,20">*&nbsp;</span>ging hij bij hem weg, melaats, <i>wit</i> als de sneeuw.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2KI&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2KI&hoofdstuk=6">&nbsp;&#9658;</a></p>            </p>
          </td>
        </tr>
      </table>
    </body>
</html>

