
<html>
  <head>
    <title>Filippenzen 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE BRIEF VAN DE APOSTEL PAULUS</h3></div><div align="center"><h3>AAN DE</h3></div><div align="center"><h2>FILIPPENZEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PHP&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PHP&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">Oproep tot eensgezindheid en ootmoed</p>
<p class="p"><a name="2:1"></a>1 Als er dan enige bemoediging is in Christus, als er enige troost is van de liefde, als er enige gemeenschap is van de Geest, als er enige innige gevoelens en ontfermingen zijn,</p>
<p class="p"><a name="2:2"></a>2 maak <i>dan</i> mijn blijdschap volkomen, doordat u <span style="color:blue;" title="\xt Rom. 12:16; 15:5; 1 Kor. 1:10; Filipp. 3:16; 1 Petr. 3:8">*&nbsp;</span>eensgezind bent, dezelfde liefde hebt, één van ziel bent <i>en</i> één van gevoelen.</p>
<p class="p"><a name="2:3"></a>3 <i>Doe</i> niets uit eigenbelang of eigendunk, <span style="color:blue;" title="\xt Rom. 12:10; 1 Petr. 5:5">*&nbsp;</span>maar laat in nederigheid de een de ander voortreffelijker achten dan zichzelf.</p>
<p class="p"><a name="2:4"></a>4 <span style="color:blue;" title="\xt 1 Kor. 10:24; 13:5">*&nbsp;</span>Laat eenieder niet <i>alleen</i> oog hebben voor wat van hemzelf is, maar laat eenieder ook <i>oog hebben</i> voor wat van anderen is.</p>
<p class="s">Lofzang op Christus</p>
<p class="p"><a name="2:5"></a>5 <span style="color:blue;" title="\xt Matt. 11:29; Joh. 13:15; 1 Petr. 2:21; 1 Joh. 2:6">*&nbsp;</span>Laat daarom die gezindheid in u zijn die ook in Christus Jezus was,</p>
<p class="p"><a name="2:6"></a>6 <span style="color:blue;" title="\xt 2 Kor. 4:4; Kol. 1:15; Hebr. 1:3">*&nbsp;</span>Die, hoewel Hij in de gestalte van God was, het niet als roof beschouwd heeft aan God gelijk te zijn,</p>
<p class="p"><a name="2:7"></a>7 <span style="color:blue;" title="\xt Ps. 8:6">*&nbsp;</span>maar Zichzelf ontledigd heeft <span style="color:blue;" title="\xt Matt. 20:28; Joh. 13:14">*&nbsp;</span>door de gestalte van een slaaf aan te nemen en aan de mensen gelijk te worden.</p>
<p class="p"><a name="2:8"></a>8 <span style="color:blue;" title="\xt Hebr. 2:14,17; 4:15">*&nbsp;</span>En in gedaante als een mens bevonden, heeft Hij Zichzelf <span style="color:blue;" title="\xt Hebr. 2:9; 12:2">*&nbsp;</span>vernederd en is gehoorzaam geworden, tot de dood, ja, <i>tot</i> de kruisdood.</p>
<p class="p"><a name="2:9"></a>9 <span style="color:blue;" title="\xt Hand. 2:33">*&nbsp;</span>Daarom heeft God Hem ook bovenmate verhoogd en heeft Hem <span style="color:blue;" title="\xt Hebr. 1:4">*&nbsp;</span>een Naam geschonken boven alle naam,</p>
<p class="p"><a name="2:10"></a>10 <span style="color:blue;" title="\xt Jes. 45:23; Rom. 14:11">*&nbsp;</span>opdat in de Naam van Jezus zich zou buigen elke knie van hen die in de hemel, en die op de aarde, en die onder de aarde zijn,</p>
<p class="p"><a name="2:11"></a>11 <span style="color:blue;" title="\xt Joh. 13:13; 1 Kor. 8:6; 12:3">*&nbsp;</span>en elke tong zou belijden dat Jezus Christus <i>de</i> Heere is, tot heerlijkheid van God de Vader.</p>
<p class="s">Aansporing tot heilig leven</p>
<p class="p"><a name="2:12"></a>12 Daarom, mijn geliefden, zoals u altijd gehoorzaam geweest bent, niet alleen zoals in mijn aanwezigheid, maar nu veelmeer in mijn afwezigheid, werk aan uw eigen zaligheid met vrees en beven,</p>
<p class="p"><a name="2:13"></a>13 <span style="color:blue;" title="\xt 2 Kor. 3:5">*&nbsp;</span>want het is God, Die in u werkt zowel het willen als het werken, naar <i>Zijn</i> welbehagen.</p>
<p class="p"><a name="2:14"></a>14 <span style="color:blue;" title="\xt Rom. 12:17; 1 Petr. 2:12">*&nbsp;</span>Doe alle dingen <span style="color:blue;" title="\xt 1 Petr. 4:9">*&nbsp;</span>zonder morren en meningsverschillen,</p>
<p class="p"><a name="2:15"></a>15 opdat u onberispelijk en oprecht zult zijn, kinderen van God, smetteloos te midden van een verkeerd en ontaard geslacht, <span style="color:blue;" title="\xt Spr. 4:18; Matt. 5:14">*&nbsp;</span>waaronder u schijnt als lichten in de wereld,</p>
<p class="p"><a name="2:16"></a>16 door vast te houden aan het Woord van het leven, <span style="color:blue;" title="\xt 2 Kor. 1:14; 1 Thess. 2:19">*&nbsp;</span>mij tot roem met het oog op de dag van Christus, dat ik niet tevergeefs heb hardgelopen en mij ook niet tevergeefs heb ingespannen.</p>
<p class="p"><a name="2:17"></a>17 Maar al word ik ook als een plengoffer uitgegoten over het offer en de bediening van uw geloof, <span style="color:blue;" title="\xt 2 Kor. 7:4">*&nbsp;</span>ik verblijd mij en ik verblijd mij met u allen.</p>
<p class="p"><a name="2:18"></a>18 En u verblijdt zich ook daarover; verblijd u dan met mij.</p>
<p class="s">De zending van Timotheüs en het bezoek van Epafroditus</p>
<p class="p"><a name="2:19"></a>19 <span style="color:blue;" title="\xt Hand. 16:1; Rom. 16:21; 1 Thess. 3:2">*&nbsp;</span>En ik hoop in de Heere Jezus Timotheüs spoedig naar u toe te sturen, opdat ook ik goedsmoeds mag zijn als ik van uw zaken weet.</p>
<p class="p"><a name="2:20"></a>20 Want ik heb niemand van gelijke gezindheid, die oprecht voor uw zaken zorg zal dragen.</p>
<p class="p"><a name="2:21"></a>21 <span style="color:blue;" title="\xt 1 Kor. 10:24; 13:5">*&nbsp;</span>Want zij zoeken allen hun eigen <i>belangen</i>, niet die van Christus Jezus.</p>
<p class="p"><a name="2:22"></a>22 En u kent zijn beproefdheid, dat hij met mij gediend heeft in het Evangelie, zoals een kind met zijn vader.</p>
<p class="p"><a name="2:23"></a>23 Hem hoop ik dus ogenblikkelijk te sturen, zodra ik mijn zaken kan overzien.</p>
<p class="p"><a name="2:24"></a>24 Maar ik vertrouw in de Heere dat ik ook zelf spoedig zal komen.</p>
<p class="p"><a name="2:25"></a>25 Ik heb <i>het</i> echter nodig geacht Epafroditus naar u toe te sturen, mijn broeder, medearbeider en medestrijder, en uw gezant en dienaar in wat ik nodig had,</p>
<p class="p"><a name="2:26"></a>26 omdat hij vurig naar u allen verlangde en in grote angst verkeerde, omdat u gehoord had dat hij ziek was.</p>
<p class="p"><a name="2:27"></a>27 Hij is inderdaad ook ziek geweest, tot dicht bij de dood, maar God heeft Zich over hem ontfermd, en niet alleen over hem, maar ook over mij, opdat ik niet droefheid op droefheid zou hebben.</p>
<p class="p"><a name="2:28"></a>28 Daarom heb ik hem des te sneller gestuurd, opdat u zich weer kunt verblijden als u hem ziet, en ik minder droevig ben.</p>
<p class="p"><a name="2:29"></a>29 Ontvang hem dan in de Heere, met alle blijdschap, <span style="color:blue;" title="\xt 1 Kor. 9:14; Gal. 6:6; 1 Thess. 5:12; 1 Tim. 5:17; Hebr. 13:17">*&nbsp;</span>en houd zulke <i>mensen</i> in ere.</p>
<p class="p"><a name="2:30"></a>30 Want om het werk van Christus was hij tot dicht bij de dood gekomen, doordat hij zijn leven had gewaagd om aan te vullen wat aan uw dienstbetoon jegens mij <i>nog</i> ontbrak.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PHP&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PHP&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

