
<html>
  <head>
    <title>Handelingen 10</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE HANDELINGEN VAN DE HEILIGE APOSTELEN</h2></div><div align="center"><h3>BESCHREVEN DOOR</h3></div><div align="center"><h3>LUKAS</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=11">&nbsp;&#9658;</a></p><br />
<p class="c">&nbsp;<b>Hoofdstuk 10</b></p>
<p class="s">De hoofdman Cornelius</p>
<p class="p"><a name="10:1"></a>1 En er was een man in Caesarea, van wie de naam Cornelius was, een hoofdman over honderd van de afdeling die de Italiaanse genoemd werd,</p>
<p class="p"><a name="10:2"></a>2 een vroom <i>man</i>, die met heel zijn huis God vreesde, veel liefdegaven aan het volk gaf en voortdurend tot God bad.</p>
<p class="p"><a name="10:3"></a>3 Hij zag in een visioen duidelijk, ongeveer op het negende uur van de dag, dat er een engel van God bij hem binnenkwam, die tegen hem zei: Cornelius!</p>
<p class="p"><a name="10:4"></a>4 En hij hield de ogen op hem gericht en werd zeer bevreesd, en hij zei: Wat is er, heer? En <i>de engel</i> zei tegen hem: Uw gebeden en uw liefdegaven zijn als gedachtenis opgestegen naar God.</p>
<p class="p"><a name="10:5"></a>5 Stuur nu mannen naar Joppe en ontbied Simon, die ook Petrus genoemd wordt.</p>
<p class="p"><a name="10:6"></a>6 Deze is te gast bij een zekere Simon, een leerlooier, die <i>zijn</i> huis bij de zee heeft. Hij zal u zeggen wat u moet doen.</p>
<p class="p"><a name="10:7"></a>7 En toen de engel die tot Cornelius sprak, weggegaan was, riep hij twee van zijn huisslaven, en een vrome soldaat uit hen die steeds bij hem waren;</p>
<p class="p"><a name="10:8"></a>8 en toen hij hun alles verteld had, stuurde hij hen naar Joppe.</p>
<p class="p"><a name="10:9"></a>9 En de volgende dag, terwijl zij op reis waren en de stad naderden, <span style="color:blue;" title="\xt 2 Kon. 4:33; Matt. 6:6">*&nbsp;</span>klom Petrus op het dak om te bidden, ongeveer op het zesde uur,</p>
<p class="p"><a name="10:10"></a>10 en hij kreeg honger en wilde <i>iets</i> nuttigen. En terwijl zij het <i>eten</i> bereidden, raakte hij in geestvervoering.</p>
<p class="p"><a name="10:11"></a>11 En hij zag de hemel geopend en een voorwerp naar zich toe komen, dat leek op een groot linnen laken, dat aan de vier hoeken <i>vast</i>gebonden was en neergelaten werd op de aarde,</p>
<p class="p"><a name="10:12"></a>12 waarin zich al de viervoetige <i>dieren</i> van de aarde bevonden, de wilde en de kruipende <i>dieren</i> en de vogels in de lucht.</p>
<p class="p"><a name="10:13"></a>13 En er kwam een stem tot hem: Sta op, Petrus, slacht en eet!</p>
<p class="p"><a name="10:14"></a>14 Maar Petrus zei: Beslist niet, Heere, want <span style="color:blue;" title="\xt Lev. 11:4; Deut. 14:7">*&nbsp;</span>ik heb nooit iets gegeten wat onheilig of onrein is.</p>
<p class="p"><a name="10:15"></a>15 En <i>er kwam</i> opnieuw, voor de tweede keer, een stem tot hem: <span style="color:blue;" title="\xt Matt. 15:11; Rom. 14:17,20; 1 Tim. 4:4; Tit. 1:15">*&nbsp;</span>Wat God gereinigd heeft, mag u niet voor onheilig houden!</p>
<p class="p"><a name="10:16"></a>16 En dit gebeurde tot driemaal toe; en het voorwerp werd weer opgenomen in de hemel.</p>
<p class="p"><a name="10:17"></a>17 Toen Petrus bij zichzelf twijfelde wat het visioen dat hij gezien had, kon betekenen, zie, <i>daar</i> stonden de mannen die door Cornelius gestuurd waren, bij de poort, nadat zij naar het huis van Simon gevraagd hadden.</p>
<p class="p"><a name="10:18"></a>18 En zij riepen <i>iemand</i> en vroegen of Simon, die ook Petrus genoemd wordt, daar te gast was.</p>
<p class="p"><a name="10:19"></a>19 Terwijl Petrus <i>nog</i> over dat visioen nadacht, zei de Geest tegen hem: Zie, drie mannen zoeken u;</p>
<p class="p"><a name="10:20"></a>20 <span style="color:blue;" title="\xt Hand. 15:7">*&nbsp;</span>sta daarom op, ga naar beneden en reis met hen <i>mee</i>. Twijfel niet, want Ik heb hen gestuurd.</p>
<p class="p"><a name="10:21"></a>21 En Petrus ging naar beneden, naar de mannen die door Cornelius naar hem toe gestuurd waren, en zei: Zie, ik ben het die u zoekt. Wat is de reden waarom u hier bent?</p>
<p class="p"><a name="10:22"></a>22 En zij zeiden: Cornelius, een hoofdman over honderd, een rechtvaardig man, die God vreest en van wie heel het volk van de Joden een <i>goed</i> getuigenis geeft, is door een aanwijzing van God aangespoord door een heilige engel om u naar zijn huis te ontbieden om van u woorden <i>van zaligheid</i> te horen.</p>
<p class="p"><a name="10:23"></a>23 Toen riep hij hen naar binnen en ontving hen als gast. En de volgende dag vertrok Petrus met hen, en enigen van de broeders uit Joppe gingen met hem mee.</p>
<p class="p"><a name="10:24"></a>24 En de volgende dag kwamen zij in Caesarea aan. En Cornelius verwachtte hen en had zijn familieleden en beste vrienden bijeengeroepen.</p>
<p class="p"><a name="10:25"></a>25 En het gebeurde, toen Petrus naar binnen ging, dat Cornelius hem tegemoetkwam, aan <i>zijn</i> voeten viel en <i>hem</i> aanbad.</p>
<p class="p"><a name="10:26"></a>26 Maar Petrus richtte hem op en zei: <span style="color:blue;" title="\xt Hand. 14:14; Openb. 19:10; 22:9">*&nbsp;</span>Sta op, ik ben zelf ook <i>maar</i> een mens.</p>
<p class="p"><a name="10:27"></a>27 En terwijl hij met hem sprak, ging hij naar binnen en trof er velen aan die samengekomen waren.</p>
<p class="p"><a name="10:28"></a>28 En hij zei tegen hen: <span style="color:blue;" title="\xt Ex. 23:32; 34:15; Deut. 7:2; Joh. 4:9; 18:28; Hand. 11:3">*&nbsp;</span>U weet dat het een Joodse man niet toegestaan is om met iemand van een ander volk om te gaan of bij hem binnen te gaan; <span style="color:blue;" title="\xt Hand. 15:8; Efez. 3:6">*&nbsp;</span>maar God heeft mij laten zien dat ik geen mens onheilig of onrein mag noemen.</p>
<p class="p"><a name="10:29"></a>29 Daarom ben ik ook zonder tegenspreken gekomen, toen ik ontboden werd. Dus vraag ik om welke reden u mij hebt ontboden.</p>
<p class="p"><a name="10:30"></a>30 En Cornelius zei: Vier dagen geleden had ik tot dit uur toe gevast, en op het negende uur bad ik in mijn huis.</p>
<p class="p"><a name="10:31"></a>31 En zie, er stond een man in <span style="color:blue;" title="\xt Matt. 28:3; Mark. 16:5; Luk. 24:4">*&nbsp;</span>blinkende kleding voor mij en die zei: Cornelius, uw gebed is verhoord en uw liefdegaven zijn bij God in gedachtenis gekomen.</p>
<p class="p"><a name="10:32"></a>32 Stuur dan <i>mensen</i> naar Joppe en laat Simon halen, die ook Petrus genoemd wordt; deze is te gast in het huis van Simon, de leerlooier, bij de zee. Als hij hier gekomen is, zal hij tot u spreken.</p>
<p class="p"><a name="10:33"></a>33 Dus heb ik ogenblikkelijk <i>mensen</i> naar u toe gestuurd, en u hebt <i>er</i> goed <i>aan</i> gedaan dat u hier gekomen bent. Wij zijn dan nu allen <i>hier</i> aanwezig, in de tegenwoordigheid van God, om alles te horen wat u door God bevolen is.</p>
<p class="p"><a name="10:34"></a>34 En Petrus opende zijn mond en zei: Ik zie <i>nu</i> in waarheid in <span style="color:blue;" title="\xt Deut. 10:17; 2 Kron. 19:7; Job 34:19; Rom. 2:11; Gal. 2:6; Efez. 6:9; Kol. 3:25; 1 Petr. 1:17">*&nbsp;</span>dat God niet <i>iemand om</i> de persoon aanneemt;</p>
<p class="p"><a name="10:35"></a>35 <span style="color:blue;" title="\xt Jes. 56:6">*&nbsp;</span>maar in ieder volk is degene die Hem vreest en gerechtigheid doet, Hem welgevallig.</p>
<p class="p"><a name="10:36"></a>36 <i>Dit is</i> het woord dat Hij gezonden heeft tot de Israëlieten, <span style="color:blue;" title="\xt Jes. 9:5; 52:7; Joh. 16:33; Rom. 5:1; Kol. 1:20">*&nbsp;</span>waardoor Hij vrede verkondigt door Jezus Christus; Deze is de Heere van allen.</p>
<p class="p"><a name="10:37"></a>37 U weet wat er gebeurd is in heel Judea, <span style="color:blue;" title="\xt Jes. 8:23; 9:1; Matt. 4:12; Mark. 1:14,38,39; Luk. 4:14">*&nbsp;</span>wat begon in Galilea na de doop die Johannes gepredikt heeft:</p>
<p class="p"><a name="10:38"></a>38 <span style="color:blue;" title="\xt Ps. 45:8; Jes. 61:1; Luk. 4:18">*&nbsp;</span>hoe God Jezus van Nazareth gezalfd heeft met de Heilige Geest en met kracht <i>en hoe</i> Hij <i>het land</i> doorgegaan is, terwijl Hij goeddeed en allen die door de duivel overweldigd waren, genas, want God was met Hem.</p>
<p class="p"><a name="10:39"></a>39 En wij zijn getuigen van alles wat Hij gedaan heeft, zowel in het Joodse land als in Jeruzalem. Ze hebben Hem gedood door <i>Hem</i> aan een hout te hangen.</p>
<p class="p"><a name="10:40"></a>40 <span style="color:blue;" title="\xt Mark. 16:14; Luk. 24:34; Joh. 20:19; Hand. 2:24; 1 Kor. 15:15">*&nbsp;</span>Deze heeft God opgewekt op de derde dag en Hij heeft gegeven dat Hij zou verschijnen,</p>
<p class="p"><a name="10:41"></a>41 niet aan heel het volk, maar aan de getuigen die door God tevoren verkozen waren, aan ons <i>namelijk</i>, die met Hem gegeten en gedronken hebben, nadat Hij uit de doden opgestaan was.</p>
<p class="p"><a name="10:42"></a>42 <span style="color:blue;" title="\xt Matt. 28:19; Mark. 16:15; Joh. 15:16">*&nbsp;</span>En Hij heeft ons bevolen tot het volk te prediken en te getuigen dat Hij Degene is Die <span style="color:blue;" title="\xt Hand. 17:31">*&nbsp;</span>door God aangesteld is tot een Rechter over levenden en doden.</p>
<p class="p"><a name="10:43"></a>43 <span style="color:blue;" title="\xt Gen. 3:15; 22:18; 26:4; 49:10; Deut. 18:15; Ps. 132:11; Jes. 4:2; 7:14; 9:5; 40:10; Jer. 23:5; 33:14; Ezech. 34:23; 37:24; Dan. 9:24; Micha 7:20">*&nbsp;</span>Van Hem getuigen al de profeten <span style="color:blue;" title="\xt Hand. 15:9">*&nbsp;</span>dat ieder die in Hem gelooft, vergeving van zonden ontvangen zal door Zijn Naam.</p>
<p class="p"><a name="10:44"></a>44 <span style="color:blue;" title="\xt Hand. 8:17">*&nbsp;</span>Terwijl Petrus deze woorden nog sprak, viel de Heilige Geest op allen die het Woord hoorden.</p>
<p class="p"><a name="10:45"></a>45 En de gelovigen die van de besnijdenis waren, zovelen als er met Petrus waren meegekomen, waren buiten zichzelf dat de gave van de Heilige Geest ook op de heidenen uitgestort werd,</p>
<p class="p"><a name="10:46"></a>46 <span style="color:blue;" title="\xt Mark. 16:17; Hand. 2:4">*&nbsp;</span>want zij hoorden hen spreken in <i>vreemde</i> talen en God grootmaken. Toen antwoordde Petrus:</p>
<p class="p"><a name="10:47"></a>47 <span style="color:blue;" title="\xt Hand. 8:36; 11:17">*&nbsp;</span>Kan iemand soms het water weren, zodat deze <i>mensen</i>, die evenals wij de Heilige Geest ontvangen hebben, niet gedoopt zouden worden?</p>
<p class="p"><a name="10:48"></a>48 En hij beval dat zij gedoopt zouden worden in de Naam van de Heere. Toen vroegen zij hem enkele dagen bij <i>hen</i> te blijven.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=11">&nbsp;&#9658;</a></p>            </p>
          </td>
        </tr>
      </table>
    </body>
</html>

