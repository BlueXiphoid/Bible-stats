
<html>
  <head>
    <title>Jeremia 51</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JEREMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=50">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=52">&nbsp;&#9658;</a></p><br />
<p class="c">&nbsp;<b>Hoofdstuk 51</b></p>
<p class="s">De eeuwige ondergang van Babel</p>
<p class="q"><a name="51:1"></a>1 Zo zegt de HEERE:</p>
<p class="q">&nbsp;&nbsp;&nbsp;Zie, Ik ga een <span style="color:blue;" title="\xt Jer. 4:11">*&nbsp;</span><i>storm</i>wind opwekken die te gronde richt,</p>

<p class="q2">tegen Babel en tegen de inwoners van Leb-Kamai.<span title="51:1 Leb-Kamai betekent: hart van Mijn tegenstanders.">&nbsp;*</span></p>

<p class="q"><a name="51:2"></a>2 Ik zal op Babel <span style="color:blue;" title="\xt Jer. 4:11; 15:7">*&nbsp;</span>wanners afsturen, zodat zij het zullen wannen</p>
<p class="q2">en zijn land leeghalen,</p>

<p class="q">&nbsp;&nbsp;&nbsp;want zij zullen er van alle kanten <i>vijandig</i> tegenover staan</p>

<p class="q2">op de dag van het onheil.</p>

<p class="q"><a name="51:3"></a>3 Laat de boogschutter zijn boog spannen tegen wie <i>de boog</i> spant,</p>
<p class="q2">en tegen wie zich in zijn pantser verheft.</p>

<p class="q">&nbsp;&nbsp;&nbsp;Spaar zijn jongemannen niet,</p>

<p class="q2">sla heel zijn leger met de ban.</p>

<p class="q"><a name="51:4"></a>4 De gesneuvelden liggen in het land van de Chaldeeën,</p>
<p class="q2">wie doorstoken zijn in zijn <span style="color:blue;" title="\xt Jer. 49:26">*&nbsp;</span>straten.</p>

<p class="q"><a name="51:5"></a>5 Want Israël noch Juda wordt als weduwe achtergelaten</p>
<p class="q2">door zijn God, door de HEERE van de legermachten,</p>

<p class="q">&nbsp;&nbsp;&nbsp;al is hun land vol van schuld</p>

<p class="q2">tegenover de Heilige van Israël.</p>

<p class="q"><a name="51:6"></a>6 <span style="color:blue;" title="\xt Jer. 50:8; Openb. 18:4">*&nbsp;</span>Vlucht weg uit het midden van Babel, laat ieder zijn leven redden,</p>
<p class="q2">word in zijn ongerechtigheid niet verdelgd.</p>

<p class="q">&nbsp;&nbsp;&nbsp;Want dit is de tijd van de <span style="color:blue;" title="\xt Jer. 50:15,28">*&nbsp;</span>wraak van de HEERE,</p>

<p class="q2">Hij vergeldt het wat het verdient.</p>

<p class="q"><a name="51:7"></a>7 Babel was in de hand van de HEERE een gouden beker,</p>
<p class="q2">die heel de aarde dronken maakte.</p>

<p class="q">&nbsp;&nbsp;&nbsp;Van zijn wijn hebben de volken gedronken,</p>

<p class="q2">daarom gedragen de volken zich als een waanzinnige.</p>

<p class="q"><a name="51:8"></a>8 Plotseling is Babel <span style="color:blue;" title="\xt Jes. 21:9; Openb. 14:8; 18:2">*&nbsp;</span>gevallen en stukgebroken.</p>
<p class="q2">Weeklaag erover.</p>

<p class="q">&nbsp;&nbsp;&nbsp;Haal <span style="color:blue;" title="\xt Jer. 8:22">*&nbsp;</span>balsem tegen zijn pijn,</p>

<p class="q2">misschien zal het genezen.</p>

<p class="q"><a name="51:9"></a>9 Wij hebben getracht Babel te genezen, maar het is niet genezen.</p>
<p class="q2"><span style="color:blue;" title="\xt Jer. 46:11">*&nbsp;</span>Verlaat het, en laten wij gaan, ieder naar zijn land,</p>

<p class="q">&nbsp;&nbsp;&nbsp;want het oordeel erover reikt tot aan de hemel,</p>

<p class="q2">het is verheven tot aan de wolken.</p>

<p class="q"><a name="51:10"></a>10 De HEERE heeft onze rechtvaardige daden naar voren gebracht.</p>
<p class="q2">Kom, laten wij in Sion vertellen de daden van de HEERE, onze God.</p>

<p class="q"><a name="51:11"></a>11 <span style="color:blue;" title="\xt Jer. 46:4">*&nbsp;</span>Slijp de pijlen scherp,</p>
<p class="q2">vul de kokers!</p>

<p class="q">&nbsp;&nbsp;&nbsp;De HEERE heeft de geest van de koningen van Medië opgewekt,</p>

<p class="q2">want Zijn plan met Babel is om het te gronde te richten,</p>

<p class="q3">want dit is de wraak van de HEERE, de <span style="color:blue;" title="\xt Jer. 50:28">*&nbsp;</span>wraak voor Zijn tempel.</p>

<p class="q"><a name="51:12"></a>12 Hef een banier omhoog tegen de muren van Babel,</p>
<p class="q2">versterk de bewaking,</p>

<p class="q">&nbsp;&nbsp;&nbsp;stel wachters op,</p>

<p class="q2">leg hinderlagen!</p>

<p class="q">&nbsp;&nbsp;&nbsp;Wat de HEERE Zich immers voorgenomen heeft, zal Hij ook doen:</p>

<p class="q2">wat Hij gesproken heeft over de inwoners van Babel.</p>

<p class="q"><a name="51:13"></a>13 U die woont aan grote wateren,</p>
<p class="q2">die rijk bent aan schatten,</p>

<p class="q">&nbsp;&nbsp;&nbsp;uw einde is gekomen,</p>

<p class="q2">de maat van uw winstbejag.</p>

<p class="q"><a name="51:14"></a>14 <span style="color:blue;" title="\xt Amos 6:8">*&nbsp;</span>De HEERE van de legermachten heeft gezworen bij Zichzelf:</p>
<p class="q">&nbsp;&nbsp;&nbsp;Al heb Ik u met mensen gevuld als <i>met</i> treksprinkhanen,</p>

<p class="q2">toch zal men over u de vreugderoep aanheffen.</p>

<p class="q"><a name="51:15"></a>15 Hij maakte de <span style="color:blue;" title="\xt Gen. 1:1; Jer. 10:12 enz.">*&nbsp;</span>aarde door Zijn kracht,</p>
<p class="q2">grondvestte de wereld door Zijn wijsheid</p>

<p class="q3">en <span style="color:blue;" title="\xt Job 9:8; Ps. 104:2; Jes. 40:22; 44:24; 51:13; Jer. 10:12">*&nbsp;</span>spande de hemel uit door Zijn inzicht.</p>

<p class="q"><a name="51:16"></a>16 Als Hij Zijn stem laat klinken, is er gedruis van wateren aan de hemel.</p>
<p class="q2">Hij doet dampen opstijgen van het einde van de aarde.</p>

<p class="q">&nbsp;&nbsp;&nbsp;Hij heeft bliksemflitsen bij de regen gemaakt.</p>

<p class="q2">De wind brengt Hij uit Zijn schatkamers tevoorschijn.</p>

<p class="q"><a name="51:17"></a>17 Ieder mens is dom geworden, zonder kennis,</p>
<p class="q2">elke edelsmid is beschaamd over <i>zijn</i> beeld.</p>

<p class="q">&nbsp;&nbsp;&nbsp;Zijn gegoten beeld is immers bedrog: er zit in hen geen adem.</p>

<p class="q2"><a name="51:18"></a>18 Nietig zijn zij, bespottelijk werk,</p>
<p class="q">&nbsp;&nbsp;&nbsp;ten tijde van hun vergelding zullen zij vergaan.</p>

<p class="q"><a name="51:19"></a>19 <i>Maar</i> het <span style="color:blue;" title="\xt Jer. 10:16">*&nbsp;</span>Deel van Jakob is niet als zij,</p>
<p class="q2">want Hij is de Formeerder van alles,</p>

<p class="q">&nbsp;&nbsp;&nbsp;en <i>Israël</i> is de stam <i>die</i> Zijn eigendom is,</p>

<p class="q2">HEERE van de legermachten is Zijn Naam.</p>

<p class="q"><a name="51:20"></a>20 U bent voor Mij <span style="color:blue;" title="\xt Jer. 50:23">*&nbsp;</span>een strijdhamer,</p>
<p class="q2">wapenrusting.</p>

<p class="q">&nbsp;&nbsp;&nbsp;Met u zal Ik volken stukslaan,</p>

<p class="q2">met u zal Ik koninkrijken te gronde richten.</p>

<p class="q"><a name="51:21"></a>21 Met u zal Ik het paard en zijn ruiter stukslaan,</p>
<p class="q2">met u zal Ik de strijdwagen en zijn ruiter stukslaan.</p>

<p class="q"><a name="51:22"></a>22 Met u zal Ik man en vrouw stukslaan,</p>
<p class="q2">met u zal Ik oud en jong stukslaan,</p>

<p class="q3">met u zal Ik jongen en meisje stukslaan.</p>

<p class="q"><a name="51:23"></a>23 Met u zal Ik de herder en zijn kudde stukslaan,</p>
<p class="q2">met u zal Ik de akkerbouwer en zijn juk <i>ossen</i> stukslaan,</p>

<p class="q3">met u zal Ik landvoogden en machthebbers stukslaan.</p>

<p class="q"><a name="51:24"></a>24 Maar Ik zal aan Babel vergelden</p>
<p class="q2">en aan al de inwoners van Chaldea</p>

<p class="q">&nbsp;&nbsp;&nbsp;al hun kwaad dat zij Sion aangedaan hebben</p>

<p class="q2">– voor uw ogen – spreekt de HEERE.</p>

<p class="q"><a name="51:25"></a>25 Zie, Ik zál u, berg die te gronde richt, spreekt de HEERE,</p>
<p class="q2"><i>u</i>, die heel de aarde te gronde richt!</p>

<p class="q">&nbsp;&nbsp;&nbsp;Ik zal Mijn hand tegen u uitstrekken,</p>

<p class="q2">Ik zal u van de rotsen afrollen</p>

<p class="q3">en Ik zal u maken tot een berg die in brand staat.</p>

<p class="q"><a name="51:26"></a>26 Zij zullen uit u geen steen halen voor een hoek</p>
<p class="q2">of een steen voor fundamenten,</p>

<p class="q3">want u zult eeuwige woestenijen worden, spreekt de HEERE.</p>

<p class="q"><a name="51:27"></a>27 Hef een banier omhoog in het land,</p>
<p class="q2">blaas de bazuin onder de heidenvolken,</p>

<p class="q">&nbsp;&nbsp;&nbsp;zet de heidenvolken in tegen <i>de stad</i>,<span title="51:27 zet ... stad - Letterlijk: heilig de heidenvolken ertegen. Zie ook vers 28.">&nbsp;*</span></p>

<p class="q2">roep tegen haar op de koninkrijken</p>

<p class="q3">van Ararat, Minni en Askenaz.</p>

<p class="q">&nbsp;&nbsp;&nbsp;Stel tegen haar een legeroverste aan,</p>

<p class="q2">laat paarden oprukken als ruige treksprinkhanen.</p>

<p class="q"><a name="51:28"></a>28 Zet de heidenvolken tegen haar in,</p>
<p class="q2">de koningen van Medië, zijn landvoogden</p>

<p class="q">&nbsp;&nbsp;&nbsp;en al zijn machthebbers,</p>

<p class="q2">ja, heel het land van zijn heerschappij.</p>

<p class="q"><a name="51:29"></a>29 Dan zal het land beven en pijn lijden,</p>
<p class="q2">want de gedachten van de HEERE tegen Babel staan vast,</p>

<p class="q">&nbsp;&nbsp;&nbsp;om van het land van Babel een woestenij te maken,</p>

<p class="q2">zodat er geen inwoner <i>meer</i> is.</p>

<p class="q"><a name="51:30"></a>30 De helden van Babel houden op met strijden,</p>
<p class="q2">zij blijven in de bergvestingen zitten.</p>

<p class="q">&nbsp;&nbsp;&nbsp;Hun macht is opgedroogd, zij zijn als <span style="color:blue;" title="\xt Jer. 50:37">*&nbsp;</span>vrouwen geworden.</p>

<p class="q">&nbsp;&nbsp;&nbsp;Men heeft zijn woningen in brand gestoken,</p>

<p class="q2">zijn grendels zijn stukgebroken.</p>

<p class="q"><a name="51:31"></a>31 De <i>ene</i> ijlbode rent de <i>andere</i> ijlbode tegemoet,</p>
<p class="q2">de <i>ene</i> boodschapper <i>rent</i> de <i>andere</i> boodschapper tegemoet,</p>

<p class="q">&nbsp;&nbsp;&nbsp;om de koning van Babel bekend te maken</p>

<p class="q2">dat zijn stad van <i>alle</i> kanten wordt ingenomen,</p>

<p class="q"><a name="51:32"></a>32 <i>dat</i> de doorwaadbare plaatsen zijn bezet,</p>
<p class="q2"><i>dat</i> ze de rietvelden met vuur hebben verbrand</p>

<p class="q3">en <i>dat</i> de strijdbare mannen door schrik overmand zijn.</p>

<p class="q"><a name="51:33"></a>33 Want zo zegt de HEERE van de legermachten, de God van Israël:</p>
<p class="q">&nbsp;&nbsp;&nbsp;De dochter van Babel is als een dorsvloer, het is tijd dat men die aanstampt.</p>

<p class="q2">Nog even, en dan komt voor haar de oogsttijd.</p>

<p class="q"><a name="51:34"></a>34 Nebukadrezar, de koning van Babel, heeft mij verslonden, heeft mij verpletterd,</p>
<p class="q2">hij heeft mij neergezet <i>als</i> een leeg vat.</p>

<p class="q">&nbsp;&nbsp;&nbsp;Hij heeft mij verzwolgen als een zeemonster,</p>

<p class="q2">hij heeft zijn buik gevuld met mijn lekkernijen, hij heeft mij weggespoeld.</p>

<p class="q"><a name="51:35"></a>35 <i>Laat</i> het geweld mij en mijn familie<span title="51:familie - Letterlijk: vlees; zie Lev. 18:6.">&nbsp;*</span> aangedaan, <i>komen</i> op Babel,</p>
<p class="q2">moet de inwoonster van Sion zeggen.</p>

<p class="q">&nbsp;&nbsp;&nbsp;<i>Laat</i> mijn bloed <i>komen</i> op de inwoners van Chaldea,</p>

<p class="q2">moet Jeruzalem zeggen.</p>

<p class="q"><a name="51:36"></a>36 Daarom, zo zegt de HEERE:</p>
<p class="q">&nbsp;&nbsp;&nbsp;Zie, Ik ga uw rechtszaak voeren</p>

<p class="q2">en Ik zal zeker wraak voor u nemen.</p>

<p class="q">&nbsp;&nbsp;&nbsp;Ik zal zijn <span style="color:blue;" title="\xt Jer. 50:38">*&nbsp;</span>zee droogleggen</p>

<p class="q2">en zijn bron doen opdrogen.</p>

<p class="q"><a name="51:37"></a>37 Babel zal worden tot steenhopen,</p>
<p class="q2">een verblijf<i>plaats</i> van jakhalzen,</p>

<p class="q">&nbsp;&nbsp;&nbsp;een verschrikking en aanfluiting,</p>

<p class="q2">zodat er geen inwoner <i>meer</i> is.</p>

<p class="q"><a name="51:38"></a>38 Tezamen zullen zij brullen als jonge leeuwen</p>
<p class="q2">en grommen als leeuwenwelpen.</p>

<p class="q"><a name="51:39"></a>39 Als zij verhit zijn, zal Ik hun drank voorzetten;</p>
<p class="q2">Ik zal hen dronken maken, zodat zij opspringen <i>van schrik</i>.</p>

<p class="q">&nbsp;&nbsp;&nbsp;Maar zij zullen een eeuwige slaap slapen,</p>

<p class="q2">zij zullen niet ontwaken, spreekt de HEERE.</p>

<p class="q"><a name="51:40"></a>40 Ik zal hen afvoeren als lammeren ter slachting,</p>
<p class="q2">als rammen met bokken.</p>

<p class="q"><a name="51:41"></a>41 Hoe is <span style="color:blue;" title="\xt Jer. 25:26">*&nbsp;</span>Sesach veroverd,</p>
<p class="q2">de <span style="color:blue;" title="\xt Jes. 13:19">*&nbsp;</span>roem van heel de aarde ingenomen!</p>

<p class="q">&nbsp;&nbsp;&nbsp;Hoe is Babel tot een verschrikking geworden</p>

<p class="q2">onder de volken!</p>

<p class="q"><a name="51:42"></a>42 De zee is tegen Babel opgerezen,</p>
<p class="q2">met een menigte van zijn golven is het bedekt.</p>

<p class="q"><a name="51:43"></a>43 Zijn steden zijn tot een woestenij geworden,</p>
<p class="q2">een dor land, een wildernis,</p>

<p class="q">&nbsp;&nbsp;&nbsp;een land waarin niemand woont</p>

<p class="q2">en waar geen mensenkind doorheen trekt.</p>

<p class="q"><a name="51:44"></a>44 Ik zal Bel in Babel straffen,</p>
<p class="q2">Ik zal wat hij verzwolgen heeft, uit zijn muil halen.</p>

<p class="q">&nbsp;&nbsp;&nbsp;De heidenvolken zullen niet meer</p>

<p class="q2">naar hem toestromen.</p>

<p class="q">&nbsp;&nbsp;&nbsp;Zelfs de muur van Babel is gevallen!</p>

<p class="q2"><a name="51:45"></a>45 Ga weg uit zijn midden, Mijn volk,</p>
<p class="q">&nbsp;&nbsp;&nbsp;laat ieder zijn leven redden</p>

<p class="q2">vanwege de brandende toorn van de HEERE.</p>

<p class="p"><a name="51:46"></a>46 Anders zal uw hart week worden en zult u bevreesd worden door het bericht dat in het land gehoord zal worden. Want er zal een bericht komen in het <i>ene</i> jaar en daarna een bericht in een <i>ander</i> jaar, en geweld in het land, heerser tegen heerser.</p>
<p class="q"><a name="51:47"></a>47 Daarom zie, er komen dagen</p>
<p class="q2">dat Ik de beelden van Babel zal straffen.</p>

<p class="q">&nbsp;&nbsp;&nbsp;Heel zijn land zal beschaamd worden,</p>

<p class="q2">en in zijn midden zullen al zijn gesneuvelden liggen.</p>

<p class="q"><a name="51:48"></a>48 Hemel en aarde</p>
<p class="q2">en al wat daarin is,</p>

<p class="q3">zullen juichen over Babel,</p>

<p class="q">&nbsp;&nbsp;&nbsp;want vanuit het noorden zullen de verwoesters</p>

<p class="q2">eropaf komen, spreekt de HEERE.</p>

<p class="q"><a name="51:49"></a>49 Zoals Babel geweest is tot een val</p>
<p class="q2">voor de dodelijk gewonden van Israël,</p>

<p class="q">&nbsp;&nbsp;&nbsp;zo zullen in Babel</p>

<p class="q2">de dodelijk gewonden van heel de aarde vallen.</p>

<p class="q"><a name="51:50"></a>50 U die ontkomen bent aan het zwaard,</p>
<p class="q2">ga <i>op weg</i>, blijf niet staan.</p>

<p class="q">&nbsp;&nbsp;&nbsp;Denk vanuit verre <i>landen</i> aan de HEERE,</p>

<p class="q2">laat <i>de gedachte aan</i> Jeruzalem opkomen in uw hart.</p>

<p class="q"><a name="51:51"></a>51 <i>Zeg dan maar:</i> Wij zijn beschaamd geworden, want wij hebben smaad gehoord,</p>
<p class="q2">het schaamrood heeft ons gezicht bedekt,</p>

<p class="q">&nbsp;&nbsp;&nbsp;want vreemden zijn gekomen</p>

<p class="q2">op de heilige <i>plaatsen</i> van het huis van de HEERE.</p>

<p class="q"><a name="51:52"></a>52 Daarom zie, er komen dagen,</p>
<p class="q2">spreekt de HEERE,</p>

<p class="q">&nbsp;&nbsp;&nbsp;dat Ik zijn beelden zal straffen,</p>

<p class="q2">en de dodelijk gewonden zullen kermen in heel zijn land.</p>

<p class="q"><a name="51:53"></a>53 Al klom Babel op naar de hemel,</p>
<p class="q2">en al versterkte het de hoogte van zijn vesting,</p>

<p class="q">&nbsp;&nbsp;&nbsp;<i>toch</i> zullen van Mij uit verwoesters erover komen,</p>

<p class="q2">spreekt de HEERE.</p>

<p class="q"><a name="51:54"></a>54 Hoor, geschreeuw vanuit Babel,</p>
<p class="q2">een grote ramp<span title="51:54 ramp - Letterlijk: breuk.">&nbsp;*</span> vanuit het land van de Chaldeeën.</p>

<p class="q"><a name="51:55"></a>55 Want de HEERE is Babel aan het verwoesten</p>
<p class="q2">en Hij zal het grote geluid eruit doen vergaan;</p>

<p class="q">&nbsp;&nbsp;&nbsp;want hun golven zullen bruisen als machtige wateren,</p>

<p class="q2">hun gebruis zal klinken.</p>

<p class="q"><a name="51:56"></a>56 Want de verwoester zal erover komen, over Babel,</p>
<p class="q">&nbsp;&nbsp;&nbsp;en zijn helden zullen gevangen worden genomen,</p>

<p class="q2">hun bogen zijn verbroken,</p>

<p class="q">&nbsp;&nbsp;&nbsp;want de HEERE is een God van vergeldingen,</p>

<p class="q2">Hij zal <i>het hem</i> zeker vergelden.</p>

<p class="p"><a name="51:57"></a>57 Ik zal zijn vorsten, zijn wijzen, zijn landvoogden, zijn machthebbers en zijn helden dronken maken, en zij zullen een eeuwige slaap slapen en niet ontwaken, spreekt de Koning, van Wie de Naam HEERE van de legermachten is.</p>
<p class="p"><a name="51:58"></a>58 Zo zegt de HEERE van de legermachten:</p>
<p class="q">&nbsp;&nbsp;&nbsp;De brede muur van Babel</p>

<p class="q2">zal zeker geslecht worden,</p>

<p class="q">&nbsp;&nbsp;&nbsp;en zijn hoge poorten</p>

<p class="q2">zullen met vuur aangestoken worden.</p>

<p class="q">&nbsp;&nbsp;&nbsp;Zo hebben de volken zich voor niets moe gemaakt,</p>

<p class="q2">de natiën voor vuur – en zij zijn afgemat.</p>

<p class="p"><a name="51:59"></a>59 Het woord dat de profeet Jeremia <i>als</i> opdracht gaf aan Seraja, de zoon van Neria, de zoon van Machseja, toen deze vanwege Zedekia, de koning van Juda, naar Babel ging, in het vierde jaar van zijn regering. Seraja nu was kwartiermeester.</p>
<p class="p"><a name="51:60"></a>60 En Jeremia schreef al het onheil dat over Babel zou komen op een boek<i>rol</i>, al deze woorden die geschreven zijn tegen Babel.</p>
<p class="p"><a name="51:61"></a>61 En Jeremia zei tegen Seraja: Zodra u in Babel komt, zult u <i>het</i> bezien en al deze woorden voorlezen,</p>
<p class="p"><a name="51:62"></a>62 en zeggen: HEERE, U hebt Zelf over deze plaats gesproken dat U hem zult uitroeien, zodat er geen inwoner <i>meer</i> in is, van mens tot dier, maar dat hij zal worden <i>tot</i> eeuwige woestenijen.</p>
<p class="p"><a name="51:63"></a>63 Dan zal het gebeuren, zodra u het voorlezen van deze boek<i>rol</i> beëindigt, dat u daaraan een steen zult binden en hem midden in de Eufraat zult werpen.</p>
<p class="p"><a name="51:64"></a>64 Dan moet u zeggen: Zo zal Babel wegzinken en niet <i>meer</i> boven komen, vanwege het onheil dat Ik erover zal brengen. En zij zullen afgemat zijn.</p>
<p class="p">Tot zover de woorden van Jeremia.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=50">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=52">&nbsp;&#9658;</a></p>            </p>
          </td>
        </tr>
      </table>
    </body>
</html>

