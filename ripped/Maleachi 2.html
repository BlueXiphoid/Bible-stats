
<html>
  <head>
    <title>Maleachi 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>MALEACHI</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAL&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAL&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">Strafprediking tegen de priesters</p>
<p class="p"><a name="2:1"></a>1 Nu dan, tot u <i>komt</i> dit gebod, priesters!</p>
<p class="p"><a name="2:2"></a>2 Als u niet luistert en als u <i>het</i> niet ter harte neemt om Mijn Naam eer te geven, zegt de HEERE van de legermachten, zal Ik de <span style="color:blue;" title="\xt Lev. 26:14; Deut. 28:15">*&nbsp;</span>vloek onder u zenden en uw zegeningen vervloeken. Ja, Ik heb ze <i>al</i> vervloekt, want u neemt <i>het</i> niet ter harte.</p>
<p class="q"><a name="2:3"></a>3 Zie, Ik ga uw nageslacht bestraffen:</p>
<p class="q2">Ik zal mest op uw gezicht strooien,</p>

<p class="q">&nbsp;&nbsp;&nbsp;de mest van uw feesten,</p>

<p class="q2">en daarmee zal men u wegdragen.</p>

<p class="q"><a name="2:4"></a>4 Dan zult u weten dat Ik dit gebod</p>
<p class="q2">tot u gezonden heb,</p>

<p class="q">&nbsp;&nbsp;&nbsp;opdat Mijn verbond met Levi blijven zou,</p>

<p class="q2">zegt de HEERE van de legermachten.</p>

<p class="q"><a name="2:5"></a>5 Mijn verbond met hem was:</p>
<p class="q2">het leven en de vrede. Die gaf Ik hem,</p>

<p class="q">&nbsp;&nbsp;&nbsp;<i>tot</i> vrees <i>voor Mij</i>, en hij vreesde Mij</p>

<p class="q2">en in de tegenwoordigheid van Mijn Naam was hij verschrikt.</p>

<p class="q"><a name="2:6"></a>6 Betrouwbaar <i>onderwijs in</i> de wet was in zijn mond,</p>
<p class="q2">geen ongerechtigheid werd op zijn lippen gevonden.</p>

<p class="q">&nbsp;&nbsp;&nbsp;In vrede en oprechtheid wandelde hij met Mij</p>

<p class="q2">en velen bekeerde hij van ongerechtigheid.</p>

<p class="q"><a name="2:7"></a>7 Voorzeker, de lippen van een priester moeten kennis bewaren,</p>
<p class="q2">uit zijn mond moet men <i>onderwijs in</i> de wet zoeken,</p>

<p class="q">&nbsp;&nbsp;&nbsp;want hij is een gezant van de HEERE van de legermachten.</p>

<p class="q"><a name="2:8"></a>8 U echter, u bent afgeweken van de weg:</p>
<p class="q2">velen hebt u door <i>uw onderwijs in</i> de wet doen struikelen.</p>

<p class="q">&nbsp;&nbsp;&nbsp;U hebt het verbond met Levi tenietgedaan,</p>

<p class="q2">zegt de HEERE van de legermachten.</p>

<p class="q"><a name="2:9"></a>9 Daarom heb Ik ook u verachtelijk gemaakt</p>
<p class="q2">en onbeduidend voor heel het volk,</p>

<p class="q">&nbsp;&nbsp;&nbsp;want U neemt Mijn wegen niet in acht</p>

<p class="q2">en ziet bij <i>uw onderwijs in</i> de wet de persoon aan.<span title="2:9 ziet de persoon aan - Letterlijk: u heft aangezichten op.">&nbsp;*</span></p>

<p class="s">Volkszonden</p>
<p class="q"><a name="2:10"></a>10 Hebben wij niet allen één Vader?</p>
<p class="q2">Heeft niet één God ons geschapen?</p>

<p class="q">&nbsp;&nbsp;&nbsp;Waarom handelen wij <i>dan</i> trouweloos, eenieder tegen zijn broeder,</p>

<p class="q2">door het verbond met onze vaderen te ontheiligen?</p>

<p class="q"><a name="2:11"></a>11 Juda handelt trouweloos</p>
<p class="q2">en er wordt een gruweldaad begaan</p>

<p class="q3">in Israël en in Jeruzalem.</p>

<p class="p">Want Juda ontheiligt het heilige van de HEERE, dat Hij liefheeft: hij is met de dochter van een vreemde god getrouwd.</p>

<p class="p"><a name="2:12"></a>12 Moge de HEERE eenieder die dat doet, uitroeien uit de tenten van Jakob, wie waakt en wie antwoordt, <i>zelfs</i> wie een graanoffer brengt aan de HEERE van de legermachten.</p>
<p class="p"><a name="2:13"></a>13 In de tweede plaats doet u dit:</p>
<p class="q">&nbsp;&nbsp;&nbsp;het altaar van de HEERE bedekken met tranen,</p>

<p class="q2">met geween en gekerm,</p>

<p class="q">&nbsp;&nbsp;&nbsp;omdat Hij Zich niet langer tot het graanoffer wendt</p>

<p class="q2">en <i>dat</i> in welgevallen uit uw hand aanneemt.</p>

<p class="q"><a name="2:14"></a>14 Dan zegt u: Waarom?</p>
<p class="q2">Omdat de HEERE Getuige is</p>

<p class="q3">tussen u en de vrouw van uw jeugd,</p>

<p class="q">&nbsp;&nbsp;&nbsp;tegen wie ú trouweloos handelt,</p>

<p class="q2">terwijl zíj toch uw metgezellin en de vrouw van uw verbond is.</p>

<p class="q"><a name="2:15"></a>15 Heeft Hij <i>er</i> niet maar één gemaakt,</p>
<p class="q2">hoewel Hij <i>nog</i> geest overhad?</p>

<p class="q">&nbsp;&nbsp;&nbsp;En waarom die ene?</p>

<p class="q2">Hij zocht een goddelijk nageslacht.</p>

<p class="q">&nbsp;&nbsp;&nbsp;Daarom, wees op uw hoede met uw geest,</p>

<p class="q2">en handel niet trouweloos tegen de vrouw van uw jeugd.</p>

<p class="q"><a name="2:16"></a>16 Want de HEERE,</p>
<p class="q2">de God van Israël, zegt</p>

<p class="q3">dat Hij het wegsturen <i>van de eigen vrouw</i> haat,</p>

<p class="q">&nbsp;&nbsp;&nbsp;hoewel men het geweld bedekt met zijn gewaad,</p>

<p class="q2">zegt de HEERE van de legermachten.</p>

<p class="q">&nbsp;&nbsp;&nbsp;Wees dus op uw hoede met uw geest</p>

<p class="q2">en handel niet trouweloos.</p>

<p class="q"><a name="2:17"></a>17 U vermoeit de HEERE met uw woorden,</p>
<p class="q2">toch zegt u: Waarmee vermoeien wij <i>Hem</i>?</p>

<p class="q">&nbsp;&nbsp;&nbsp;Doordat u zegt: Iedereen die kwaad doet,</p>

<p class="q2">is in de ogen van de HEERE goed,</p>

<p class="q">&nbsp;&nbsp;&nbsp;Híj is hun genegen.</p>

<p class="q2">Of: Waar is de God van het oordeel?</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MAL&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MAL&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

