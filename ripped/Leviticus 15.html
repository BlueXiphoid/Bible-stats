
<html>
  <head>
    <title>Leviticus 15</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET DERDE BOEK VAN MOZES</h3></div><div align="center"><h2>LEVITICUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LEV&hoofdstuk=14">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LEV&hoofdstuk=16">&nbsp;&#9658;</a></p><br />
<p class="c">&nbsp;<b>Hoofdstuk 15</b></p>
<p class="s">Wetten in geval van onreinheid – bij de man</p>
<p class="p"><a name="15:1"></a>1 De HEERE sprak tot Mozes en tot Aäron:</p>
<p class="p"><a name="15:2"></a>2 Spreek tot de Israëlieten, en zeg tegen hen: Iedere man die uit zijn geslachtsdeel<span title="15:uit zijn geslachtsdeel - Letterlijk: uit zijn vlees.">&nbsp;*</span> vloeit, is onrein vanwege zijn vloeien.</p>
<p class="p"><a name="15:3"></a>3 Zijn onreinheid vanwege zijn vloeien is namelijk dit: zijn geslachtsdeel laat die vloeiing lopen, óf zijn geslachtsdeel is verstopt geraakt door het vloeien ervan. Dat is zijn onreinheid.</p>
<p class="p"><a name="15:4"></a>4 Elk bed waarop hij ligt die de vloeiing heeft, is onrein, en elk voorwerp waarop hij zit, is onrein.</p>
<p class="p"><a name="15:5"></a>5 Verder moet ieder die zijn bed aanraakt, zijn kleren wassen en zich met water wassen; en hij is onrein tot de avond.</p>
<p class="p"><a name="15:6"></a>6 Wie op het voorwerp zit waarop hij zat die de vloeiing heeft, moet zijn kleren wassen en zich met water wassen; en hij is onrein tot de avond.</p>
<p class="p"><a name="15:7"></a>7 En wie het lichaam aanraakt van hem die de vloeiing heeft, moet zijn kleren wassen en zich met water wassen; en hij is onrein tot de avond.</p>
<p class="p"><a name="15:8"></a>8 Zelfs wanneer hij die de vloeiing heeft, op een reine spuugt, moet deze zijn kleren wassen en zich met water wassen; en hij is onrein tot de avond.</p>
<p class="p"><a name="15:9"></a>9 Ook is elk zadel onrein waarop hij reed die de vloeiing heeft.</p>
<p class="p"><a name="15:10"></a>10 Ieder die wat dan ook aanraakt wat onder hem is, is onrein tot de avond. En wie het optilt, moet zijn kleren wassen en zich met water wassen; en hij is onrein tot de avond.</p>
<p class="p"><a name="15:11"></a>11 Ieder die door hem die de vloeiing heeft, wordt aangeraakt, zonder dat deze zijn handen met water afgespoeld heeft, moet zijn kleren wassen en zich met water wassen; en hij is onrein tot de avond.</p>
<p class="p"><a name="15:12"></a>12 <span style="color:blue;" title="\xt Lev. 6:28; 11:33">*&nbsp;</span><i>Elke</i> aarden pot die hij die de vloeiing heeft, aanraakt, moet stukgebroken worden, maar alle houten voorwerpen moeten met water afgespoeld worden.</p>
<p class="p"><a name="15:13"></a>13 Wanneer hij die de vloeiing had, rein geworden is van zijn vloeiing, moet hij voor zichzelf zeven dagen aftellen om rein verklaard te worden. Dan moet hij zijn kleren wassen en zijn lichaam in bronwater<span title="15:bronwater - Letterlijk: levend water.">&nbsp;*</span> wassen, en is hij rein.</p>
<p class="p"><a name="15:14"></a>14 Op de achtste dag moet hij vervolgens voor zichzelf twee tortelduiven of twee jonge duiven nemen en voor het aangezicht van de HEERE, bij de ingang van de tent van ontmoeting, komen en ze de priester geven.</p>
<p class="p"><a name="15:15"></a>15 De priester moet die bereiden, <i>de</i> ene als zondoffer en de andere als brandoffer. Dan moet de priester voor het aangezicht van de HEERE verzoening voor hem doen vanwege zijn vloeiing.</p>
<p class="p"><a name="15:16"></a>16 Wanneer een man een zaadlozing heeft gehad, moet hij zijn hele lichaam met water wassen; en hij is onrein tot de avond.</p>
<p class="p"><a name="15:17"></a>17 Verder moet elk kledingstuk en elk leren <i>voorwerp</i> waarop het zaad van de lozing <i>terecht</i>gekomen is, met water gewassen worden; en het is onrein tot de avond</p>
<p class="p"><a name="15:18"></a>18 En als een vrouw met een man geslapen heeft en er heeft een zaadlozing plaatsgehad, moeten zij zich met water wassen; en zij zijn onrein tot de avond.</p>
<p class="s">Wetten in geval van onreinheid – bij de vrouw</p>
<p class="p"><a name="15:19"></a>19 Wanneer een vrouw vloeit en de vloeiing in haar lichaam bestaat uit bloed, dan moet zij zeven dagen in haar afzondering zijn. En ieder die haar aanraakt, is onrein tot de avond.</p>
<p class="p"><a name="15:20"></a>20 Alles waarop zij in haar afzondering gelegen heeft, is onrein, en alles waarop zij gezeten heeft, is onrein.</p>
<p class="p"><a name="15:21"></a>21 Ieder die haar bed aanraakt, moet zijn kleren wassen en zich met water wassen; en hij is onrein tot de avond.</p>
<p class="p"><a name="15:22"></a>22 Ook moet ieder die enig voorwerp aanraakt waarop zij gezeten heeft, zijn kleren wassen en zich met water wassen; en hij is onrein tot de avond.</p>
<p class="p"><a name="15:23"></a>23 Als hij zelfs iets aanraakt dat zich op het bed bevindt of op het voorwerp waarop zij gezeten heeft, is hij onrein tot de avond.</p>
<p class="p"><a name="15:24"></a>24 <span style="color:blue;" title="\xt Lev. 18:19">*&nbsp;</span>Als een man metterdaad met haar geslapen heeft, komt haar afzondering <i>ook</i> op hem. Hij is dan zeven dagen onrein, en <i>ook</i> is elk bed waarop hij gelegen heeft onrein.</p>
<p class="p"><a name="15:25"></a>25 <span style="color:blue;" title="\xt Matt. 9:20">*&nbsp;</span>Wanneer een vrouw vele dagen buiten de tijd van haar afzondering een bloedvloeiing heeft, of wanneer zij langer vloeit dan de <i>tijd van</i> haar afzondering, dan is zij al de tijd dat zij vloeit onrein, net zo als de dagen van haar afzondering.</p>
<p class="p"><a name="15:26"></a>26 Elk bed waarop zij ligt in de dagen dat zij vloeit, is voor haar als het bed van haar afzondering; en elk voorwerp waarop zij gezeten heeft, is onrein, zoals de onreinheid van haar afzondering.</p>
<p class="p"><a name="15:27"></a>27 En ieder die deze dingen aanraakt, is onrein. Hij moet dan zijn kleren wassen en zich met water wassen; en hij is onrein tot de avond.</p>
<p class="p"><a name="15:28"></a>28 Maar als zij rein geworden is van haar vloeiing, moet zij voor zichzelf zeven dagen aftellen. Daarna is zij rein.</p>
<p class="p"><a name="15:29"></a>29 Dan moet zij op de achtste dag voor zichzelf twee tortelduiven of twee jonge duiven nemen en ze bij de priester brengen, bij de ingang van de tent van ontmoeting.</p>
<p class="p"><a name="15:30"></a>30 Vervolgens moet de priester de ene als zondoffer en de andere als brandoffer bereiden. De priester moet vanwege de vloeiing, die haar onrein maakte, verzoening voor haar doen voor het aangezicht van de HEERE.</p>
<p class="p"><a name="15:31"></a>31 Zo moet u de Israëlieten ver van hun onreinheid houden, zodat zij niet sterven in hun onreinheid, als zij Mijn tabernakel, die in hun midden is, verontreinigen.</p>
<p class="p"><a name="15:32"></a>32 Dit is de wet voor hem die een vloeiing heeft; voor hem die een zaadlozing heeft, zodat hij daardoor onrein wordt;</p>
<p class="p"><a name="15:33"></a>33 voor de ongestelde vrouw in haar afzondering; voor ieder die een vloeiing heeft, zowel een man als een vrouw; en voor de man die geslapen heeft met een vrouw die onrein is.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LEV&hoofdstuk=14">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LEV&hoofdstuk=16">&nbsp;&#9658;</a></p>            </p>
          </td>
        </tr>
      </table>
    </body>
</html>

