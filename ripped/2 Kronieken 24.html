
<html>
  <head>
    <title>2 Kronieken 24</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>KRONIEKEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=23">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=25">&nbsp;&#9658;</a></p><br />
<p class="c">&nbsp;<b>Hoofdstuk 24</b></p>
<p class="s">Joas koning van Juda</p>
<p class="p"><a name="24:1"></a>1 Joas <span style="color:blue;" title="\xt 2 Kon. 12:enz.">*&nbsp;</span>was zeven jaar oud toen hij koning werd en hij regeerde veertig jaar in Jeruzalem. De naam van zijn moeder was Zibja, uit Berseba.</p>
<p class="p"><a name="24:2"></a>2 Joas deed wat juist was in de ogen van de HEERE, al de dagen van de priester Jojada.</p>
<p class="p"><a name="24:3"></a>3 Jojada nam twee vrouwen voor hem, en hij verwekte zonen en dochters.</p>
<p class="p"><a name="24:4"></a>4 Hierna gebeurde het dat het in het hart van Joas was, het huis van de HEERE te vernieuwen.</p>
<p class="p"><a name="24:5"></a>5 Hij riep de priesters en de Levieten bijeen, en zei tegen hen: Trek naar de steden van Juda, en breng geld van heel Israël bijeen om het huis van uw God te herstellen, wat van jaar tot jaar nodig is. Wat u betreft, zet spoed achter deze zaak. De Levieten haastten zich echter niet.</p>
<p class="p"><a name="24:6"></a>6 En de koning riep Jojada, het hoofd, en zei tegen hem: Waarom hebt u er niet voor gezorgd dat de Levieten uit Juda en uit Jeruzalem de heffing van <span style="color:blue;" title="\xt Ex. 30:11,12,13">*&nbsp;</span>Mozes, de dienaar van de HEERE en van de gemeente van Israël, voor de tent van de getuigenis <i>bijeen</i>brengen?</p>
<p class="p"><a name="24:7"></a>7 Want <i>wat</i> Athalia, die goddeloze <i>vrouw</i>, <i>betreft</i>, haar zonen hadden het huis van God opengebroken, ja, zelfs alle geheiligde dingen van het huis van de HEERE voor de Baäls gebruikt.</p>
<p class="p"><a name="24:8"></a>8 Op bevel van de koning<span title="24:Op bevel van de koning - Letterlijk: en de koning zei.">&nbsp;*</span> maakten zij een kist en zetten die buiten bij de poort van het huis van de HEERE.</p>
<p class="p"><a name="24:9"></a>9 Men deed een oproep<span title="24:Men deed een oproep - Letterlijk: men gaf een stem.">&nbsp;*</span> in Juda en in Jeruzalem dat men voor de HEERE de heffing van Mozes, de dienaar van God, <i>opgelegd</i> aan Israël in de woestijn, <i>bijeen</i> zou brengen.</p>
<p class="p"><a name="24:10"></a>10 Toen verblijdden zich alle leiders en heel het volk, en zij brachten <i>het geld bijeen</i> en wierpen <i>het</i> in de kist, totdat men gereed was.</p>
<p class="p"><a name="24:11"></a>11 Ten tijde dat men de kist door<span title="24:door - Letterlijk: in de hand van.">&nbsp;*</span> de Levieten naar de beambte van de koning liet brengen, gebeurde het, als zij zagen dat er veel geld <i>in</i> lag, dat de schrijver van de koning kwam, <i>samen</i> met de opzichter van de hoofdpriester, en <i>dat</i> zij de kist leegmaakten. Vervolgens nam men hem <i>weer</i> op en bracht hem terug naar zijn plaats. Zo deden zij van tijd tot tijd,<span title="24:van tijd tot tijd - Letterlijk: voor een dag in een dag.">&nbsp;*</span> en zij verzamelden geld in overvloed.</p>
<p class="p"><a name="24:12"></a>12 De koning en Jojada gaven dat aan hen die het werk van de dienst van het huis van de HEERE deden. Zij huurden steenhouwers en ambachtslieden om het huis van de HEERE te vernieuwen, evenals smeden en kopergieters om het huis van de HEERE te herstellen.</p>
<p class="p"><a name="24:13"></a>13 Zij die het werk deden, gingen aan het werk en onder hun hand vorderde het herstelwerk. Zij herstelden het huis van God in zijn <i>oorspronkelijke</i> staat en versterkten het.</p>
<p class="p"><a name="24:14"></a>14 Toen zij <i>het werk</i> voltooid hadden, brachten zij de rest van het geld bij de koning en Jojada, waarvan hij voorwerpen voor het huis van de HEERE maakte: voorwerpen voor de dienst en de brandoffers, schalen, en gouden en zilveren voorwerpen. Zij brachten voortdurend brandoffers in het huis van de HEERE, al de dagen van Jojada.</p>
<p class="p"><a name="24:15"></a>15 En Jojada werd oud en verzadigd van dagen, en hij stierf. Hij was honderddertig jaar oud, toen hij stierf.</p>
<p class="p"><a name="24:16"></a>16 En zij begroeven hem in de stad van David, bij de koningen, want hij had goedgedaan in Israël, zowel ten aanzien van God als van Zijn huis.</p>
<p class="s">Joas vervalt tot afgoderij</p>
<p class="p"><a name="24:17"></a>17 Na de dood van Jojada kwamen echter de vorsten van Juda, en zij bogen zich neer voor de koning. Toen luisterde de koning naar hen.</p>
<p class="p"><a name="24:18"></a>18 Zij verlieten het huis van de HEERE, de God van hun vaderen, en dienden de gewijde palen en de afgoden. Vanwege deze schuld van hen rustte er grote toorn op Juda en Jeruzalem.</p>
<p class="p"><a name="24:19"></a>19 Hij zond onder hen profeten om hen tot de HEERE te doen terugkeren. Zij waarschuwden hen, maar zij gehoorzaamden <i>hun</i> niet.</p>
<p class="p"><a name="24:20"></a>20 Toen bekleedde de Geest van God Zacharia, de zoon van Jojada, de priester, die hoger dan het volk ging staan, en hij zei tegen hen: Zo zegt God: Waarom overtreedt u de geboden van de HEERE? <span style="color:blue;" title="\xt 2 Kron. 15:2">*&nbsp;</span>Daarom zult u niet voorspoedig zijn. Omdat u de HEERE verlaten hebt, zal Hij u verlaten.</p>
<p class="p"><a name="24:21"></a>21 Zij spanden echter tegen hem samen, en <span style="color:blue;" title="\xt Matt. 23:35">*&nbsp;</span>stenigden hem op bevel van de koning met stenen in de voorhof van het huis van de HEERE.</p>
<p class="p"><a name="24:22"></a>22 Koning Joas herinnerde zich het gunstbewijs dat zijn vader Jojada aan hem bewezen had, niet, maar doodde zijn zoon, die toen hij stierf, zei: Moge de HEERE <i>het</i> zien en vergelding eisen!</p>
<p class="p"><a name="24:23"></a>23 Daarom gebeurde het bij de wisseling van het jaar, dat het leger van Syrië tegen hem optrok, en zij drongen Juda en Jeruzalem binnen en richtten onder het volk alle leiders van het volk te gronde. Al hun buit stuurden zij naar de koning van Damascus.</p>
<p class="p"><a name="24:24"></a>24 Hoewel het leger van Syrië met weinig mannen kwam, gaf de HEERE toch een zeer groot leger in hun hand, omdat <i>de Judeeërs</i> de HEERE, de God van hun vaderen, verlaten hadden. Zo voltrokken zij strafgerichten aan Joas.</p>
<p class="p"><a name="24:25"></a>25 En toen zij van hem weggetrokken waren – want zij hadden hem ernstig ziek achtergelaten – spanden zijn dienaren, vanwege het bloed van de zonen van de priester Jojada, tegen hem samen, en zij doodden hem op zijn bed, en hij stierf. Zij begroeven hem in de stad van David, maar zij begroeven hem niet in de graven van de koningen.</p>
<p class="p"><a name="24:26"></a>26 <span style="color:blue;" title="\xt 2 Kon. 12:21">*&nbsp;</span>De volgende <i>dienaren</i> zijn het die tegen hem samenspanden: Zabad, de zoon van Simeath, de Ammonitische, en Jozabad, de zoon van Simrith, de Moabitische.</p>
<p class="p"><a name="24:27"></a>27 Wat betreft zijn zonen, en de grootte van de last, hem <i>opgelegd</i>, en het fundament van het huis van God, zie, die zijn beschreven in het verslag van het boek van de koningen. En zijn zoon Amazia werd koning in zijn plaats.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=23">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=25">&nbsp;&#9658;</a></p>            </p>
          </td>
        </tr>
      </table>
    </body>
</html>

