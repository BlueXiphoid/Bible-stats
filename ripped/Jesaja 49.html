
<html>
  <head>
    <title>Jesaja 49</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JESAJA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ISA&hoofdstuk=48">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ISA&hoofdstuk=50">&nbsp;&#9658;</a></p><br />
<p class="c">&nbsp;<b>Hoofdstuk 49</b></p>
<p class="s">Het Licht voor de heidenen</p>
<p class="q"><a name="49:1"></a>1 Luister naar Mij, kustlanden,</p>
<p class="q2">sla er acht op, volken van ver!</p>

<p class="q">&nbsp;&nbsp;&nbsp;De HEERE heeft Mij geroepen van de <i>moeder</i>schoot af,</p>

<p class="q2">van de baarmoeder af<span title="49:1 van de baarmoeder af - Letterlijk: vanaf de ingewanden van mijn moeder.">&nbsp;*</span> heeft Hij Mijn Naam genoemd.</p>

<p class="q"><a name="49:2"></a>2 Hij heeft Mijn mond gemaakt als een scherp zwaard,</p>
<p class="q2">in de schaduw van Zijn hand heeft Hij Mij verborgen.</p>

<p class="q">&nbsp;&nbsp;&nbsp;Hij heeft Mij gemaakt tot een puntige pijl,</p>

<p class="q2">Hij heeft Mij in Zijn pijlkoker gestoken.</p>

<p class="q"><a name="49:3"></a>3 Hij heeft tegen Mij gezegd: U bent Mijn Knecht,</p>
<p class="q2">Israël, in Wie Ik Mij zal verheerlijken.</p>

<p class="q"><a name="49:4"></a>4 Ik, Ik zei: Voor niets heb Ik Mij vermoeid,</p>
<p class="q2">nutteloos en tevergeefs heb Ik Mijn kracht verbruikt.</p>

<p class="q">&nbsp;&nbsp;&nbsp;Voorwaar, Mijn recht is bij de HEERE,</p>

<p class="q2">en Mijn arbeidsloon is bij Mijn God.</p>

<p class="q"><a name="49:5"></a>5 En nu zegt de HEERE,</p>
<p class="q2">Die Zich Mij vanaf de <i>moeder</i>schoot tot Knecht heeft geformeerd</p>

<p class="q">&nbsp;&nbsp;&nbsp;om Jakob tot Hem terug te brengen</p>

<p class="q2">– maar Israël zal zich niet laten verzamelen.</p>

<p class="q">&nbsp;&nbsp;&nbsp;Niettemin zal Ik verheerlijkt worden in de ogen van de HEERE,</p>

<p class="q2">en Mijn God zal Mijn kracht zijn.</p>

<p class="q"><a name="49:6"></a>6 Hij zei: Het is te gering dat U voor Mij een Knecht zou zijn</p>
<p class="q2">om op te richten de stammen van Jakob</p>

<p class="q">&nbsp;&nbsp;&nbsp;en om hen die van Israël gespaard werden, terug te brengen.</p>

<p class="q2">Ik heb U ook gegeven tot een Licht voor de heidenvolken,</p>

<p class="q">&nbsp;&nbsp;&nbsp;om Mijn heil te zijn tot aan het einde der aarde.</p>

<p class="q"><a name="49:7"></a>7 Zo zegt de HEERE,</p>
<p class="q2">de Verlosser van Israël, zijn Heilige,</p>

<p class="q">&nbsp;&nbsp;&nbsp;tegen de verachte Ziel, tegen Hem van Wie het volk een afschuw heeft,</p>

<p class="q2">tegen de Knecht van heersers:</p>

<p class="q">&nbsp;&nbsp;&nbsp;Koningen zullen het zien en opstaan,</p>

<p class="q2">vorsten – zij zullen zich <i>voor U</i> neerbuigen,</p>

<p class="q">&nbsp;&nbsp;&nbsp;omwille van de HEERE, Die getrouw is,</p>

<p class="q2">de Heilige van Israël, Die U verkozen heeft.</p>

<p class="q"><a name="49:8"></a>8 Zo zegt de HEERE:</p>
<p class="q">&nbsp;&nbsp;&nbsp;<span style="color:blue;" title="\xt 2 Kor. 6:2">*&nbsp;</span>In de tijd van het welbehagen heb Ik U verhoord,</p>

<p class="q2">en op de dag van het heil heb Ik U geholpen.</p>

<p class="q">&nbsp;&nbsp;&nbsp;Ik zal U beschermen en U geven tot een Verbond voor het volk,</p>

<p class="q">&nbsp;&nbsp;&nbsp;om de aarde <i>weer</i> op te richten,</p>

<p class="q2">om de verwoeste erfelijke bezittingen te ontvangen,</p>

<p class="q"><a name="49:9"></a>9 om te zeggen tegen de gevangenen: Ga uit!,</p>
<p class="q2">tegen hen die in duisternis verkeren: Kom tevoorschijn!</p>

<p class="q">&nbsp;&nbsp;&nbsp;Op de wegen zullen zij weiden,</p>

<p class="q2">op alle kale hoogten zullen hun weidegronden zijn.</p>

<p class="q"><a name="49:10"></a>10 Zij zullen geen <span style="color:blue;" title="\xt Openb. 7:16">*&nbsp;</span>honger hebben of dorst lijden,</p>
<p class="q2">hitte en zon zullen hen niet steken,</p>

<p class="q">&nbsp;&nbsp;&nbsp;want hun Ontfermer zal hen leiden,</p>

<p class="q2">Hij zal hen zachtjes leiden naar waterbronnen.</p>

<p class="q"><a name="49:11"></a>11 Ik zal al Mijn bergen tot een weg maken,</p>
<p class="q2">Mijn gebaande wegen zullen verhoogd worden.</p>

<p class="q"><a name="49:12"></a>12 Zie, sommigen zullen van ver komen:</p>
<p class="q2">zie, anderen uit het noorden en uit het westen,</p>

<p class="q3">en weer anderen uit het land Sinim.</p>

<p class="q"><a name="49:13"></a>13 Juich, hemel, en verheug u, aarde,</p>
<p class="q2">bergen, breek uit in gejuich,</p>

<p class="q">&nbsp;&nbsp;&nbsp;want de HEERE heeft Zijn volk getroost,</p>

<p class="q2">Hij zal Zich over Zijn ellendigen ontfermen.</p>

<p class="s">Klacht en vertroosting van Sion</p>
<p class="q"><a name="49:14"></a>14 Sion zegt echter: De HEERE heeft mij verlaten,</p>
<p class="q2">de Heere heeft mij vergeten.</p>

<p class="q"><a name="49:15"></a>15 Kan een vrouw haar zuigeling vergeten,</p>
<p class="q2">zich niet ontfermen over het kind van haar schoot?</p>

<p class="q">&nbsp;&nbsp;&nbsp;Zelfs al zouden die het vergeten,</p>

<p class="q2">Ík zal u niet vergeten.</p>

<p class="q"><a name="49:16"></a>16 Zie, Ik heb u in beide handpalmen gegraveerd,</p>
<p class="q2">uw muren zijn steeds vóór Mij.</p>

<p class="q"><a name="49:17"></a>17 Uw kinderen zullen zich haasten,</p>
<p class="q2"><i>maar</i> uw vernielers en verwoesters</p>

<p class="q3">zullen van u weggaan.</p>

<p class="q"><a name="49:18"></a>18 <span style="color:blue;" title="\xt Jes. 60:4">*&nbsp;</span>Sla uw ogen op, <i>kijk</i> om <i>u</i> heen en zie:</p>
<p class="q2">zij allen verzamelen zich, komen naar u toe.</p>

<p class="q">&nbsp;&nbsp;&nbsp;<i>Zo waar</i> Ik leef, spreekt de HEERE,</p>

<p class="q2">voorzeker, u zult zich met hen allen als met een sieraad tooien,</p>

<p class="q3">u zult ze ombinden zoals een bruid <i>doet</i>.</p>

<p class="q"><a name="49:19"></a>19 Want uw puinhopen, uw woestenijen</p>
<p class="q2">en uw vernielde land –</p>

<p class="q">&nbsp;&nbsp;&nbsp;voorzeker, nu zult u te nauw zijn vanwege <i>zoveel</i> inwoners,</p>

<p class="q2">en wie u verslonden, zullen ver <i>van u</i> zijn.</p>

<p class="q"><a name="49:20"></a>20 Ook zullen de kinderen, van wie u beroofd was,</p>
<p class="q2">in uw oren zeggen:</p>

<p class="q">&nbsp;&nbsp;&nbsp;Deze plaats is te nauw voor mij.</p>

<p class="q2">Maak plaats voor mij, laat mij <i>hier</i> wonen!</p>

<p class="q"><a name="49:21"></a>21 En u zult zeggen in uw hart:</p>
<p class="q2">Wie heeft deze <i>kinderen</i> voor mij voortgebracht,</p>

<p class="q">&nbsp;&nbsp;&nbsp;aangezien ik van kinderen beroofd en eenzaam was,</p>

<p class="q2">verbannen en verdreven?</p>

<p class="q3">Deze <i>kinderen</i> – wie heeft ze grootgebracht?</p>

<p class="q">&nbsp;&nbsp;&nbsp;Zie, ik was alleen overgebleven.</p>

<p class="q2">Deze <i>kinderen</i> – waar waren die?</p>

<p class="q"><a name="49:22"></a>22 Zo zegt de Heere HEERE:</p>
<p class="q">&nbsp;&nbsp;&nbsp;Zie, Ik zal Mijn hand opheffen naar de heidenvolken,</p>

<p class="q2">naar de volken zal Ik Mijn banier omhoogsteken.</p>

<p class="q">&nbsp;&nbsp;&nbsp;Dan zullen zij uw zonen brengen in de armen,</p>

<p class="q2">en uw dochters zullen gedragen worden op de schouder.</p>

<p class="q"><a name="49:23"></a>23 En koningen zullen uw verzorgers zijn</p>
<p class="q2">en hun vorstinnen uw voedsters.</p>

<p class="q">&nbsp;&nbsp;&nbsp;Zij zullen zich voor u neerbuigen met het gezicht ter aarde</p>

<p class="q2">en zij zullen het stof van uw voeten likken.</p>

<p class="q">&nbsp;&nbsp;&nbsp;U zult weten dat Ik de HEERE ben:</p>

<p class="q2">zij zullen niet beschaamd worden die Mij verwachten.</p>

<p class="q"><a name="49:24"></a>24 <span style="color:blue;" title="\xt Matt. 12:29">*&nbsp;</span>Zou een machtig <i>man</i> zijn buit ontnomen kunnen worden,</p>
<p class="q2">of de gevangenen van een rechtvaardige kunnen ontkomen?</p>

<p class="q"><a name="49:25"></a>25 Maar zo zegt de HEERE:</p>
<p class="q">&nbsp;&nbsp;&nbsp;Ja, de gevangenen van een machtig <i>man</i> zullen <i>hem</i> ontnomen worden,</p>

<p class="q2">en de buit van een geweldpleger zal ontkomen.</p>

<p class="q">&nbsp;&nbsp;&nbsp;Die u ter verantwoording roepen, zal Ík ter verantwoording roepen,</p>

<p class="q2">uw kinderen zal Ík verlossen.</p>

<p class="q"><a name="49:26"></a>26 Ik zal hen die u onderdrukken, hun <i>eigen</i> vlees te eten geven,</p>
<p class="q2">en <span style="color:blue;" title="\xt Openb. 16:6">*&nbsp;</span>van hun <i>eigen</i> bloed zullen zij dronken worden als van jonge wijn.</p>

<p class="q">&nbsp;&nbsp;&nbsp;En alle vlees zal gewaarworden</p>

<p class="q2">dat Ik, de HEERE, uw Heiland ben, uw Verlosser, de Machtige van Jakob.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ISA&hoofdstuk=48">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ISA&hoofdstuk=50">&nbsp;&#9658;</a></p>            </p>
          </td>
        </tr>
      </table>
    </body>
</html>

