
<html>
  <head>
    <title>1 Koningen 17</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK</h3></div><div align="center"><h2>KONINGEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=16">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=18">&nbsp;&#9658;</a></p><br />
<p class="c">&nbsp;<b>Hoofdstuk 17</b></p>
<p class="s">Elia aan de beek Krith</p>
<p class="p"><a name="17:1"></a>1 En Elia, de Tisbiet, uit de inwoners van Gilead, zei tegen Achab: <i>Zo waar</i> de HEERE, de God van Israël, leeft, voor Wiens aangezicht ik sta, <span style="color:blue;" title="\xt Jak. 5:17">*&nbsp;</span>er zal deze jaren geen dauw of regen komen, behalve op mijn woord!</p>
<p class="p"><a name="17:2"></a>2 Daarna kwam het woord van de HEERE tot hem:</p>
<p class="p"><a name="17:3"></a>3 Ga weg vanhier, keer u naar het oosten en verberg u bij de beek Krith, die aan de overzijde van de Jordaan <i>stroomt</i>.</p>
<p class="p"><a name="17:4"></a>4 En het zal gebeuren dat u uit de beek zult drinken. Verder heb Ik de raven geboden om u daar te onderhouden.</p>
<p class="p"><a name="17:5"></a>5 Hij ging dan <i>op weg</i> en deed overeenkomstig het woord van de HEERE. Hij ging wonen bij de beek Krith, die aan de overzijde van de Jordaan <i>stroomt</i>.</p>
<p class="p"><a name="17:6"></a>6 En de raven brachten hem 's morgens brood en vlees en 's avonds brood en vlees, en hij dronk uit de beek.</p>
<p class="s">Elia bij de weduwe in Zarfath</p>
<p class="p"><a name="17:7"></a>7 En het gebeurde na verloop van <i>vele</i> dagen dat de beek uitdroogde, want er was geen regen in het land <i>gevallen</i>.</p>
<p class="p"><a name="17:8"></a>8 Toen kwam het woord van de HEERE tot hem:</p>
<p class="p"><a name="17:9"></a>9 Sta op, ga <span style="color:blue;" title="\xt Luk. 4:25,26">*&nbsp;</span>naar Zarfath, dat aan Sidon toebehoort, en woon daar. Zie, Ik heb daar een weduwvrouw geboden om u te onderhouden.</p>
<p class="p"><a name="17:10"></a>10 Vervolgens stond hij op en ging naar Zarfath. Toen hij bij de ingang van de stad kwam, zie, daar was een weduwvrouw hout aan het sprokkelen. Hij riep tot haar en zei: Haal toch een beetje water voor mij in deze kruik, zodat ik kan drinken.</p>
<p class="p"><a name="17:11"></a>11 Toen zij <i>op weg</i> ging om het te halen, riep hij haar na en zei: Breng toch <i>ook</i> een stuk brood voor mij mee.<span title="17:mee - Letterlijk: in uw hand.">&nbsp;*</span></p>
<p class="p"><a name="17:12"></a>12 Maar zij zei: <i>Zo waar</i> de HEERE, uw God, leeft! Ik heb geen broodkoek <i>meer</i>, behalve een handvol meel in de pot en een beetje olie in de kruik! En zie, ik ben een paar stukken hout aan het sprokkelen. Zodra ik <i>thuis</i> kom, ga ik het voor mij en voor mijn zoon klaarmaken. Daarna zullen we het opeten en sterven.</p>
<p class="p"><a name="17:13"></a>13 Maar Elia zei tegen haar: Wees niet bevreesd! Ga, doe overeenkomstig uw woord, maar maak er eerst voor mij een kleine koek van en breng die bij mij. Maak daarna voor u en voor uw zoon <i>iets</i> klaar.</p>
<p class="p"><a name="17:14"></a>14 Want zo zegt de HEERE, de God van Israël: Het meel in de pot zal niet opraken en in de kruik zal het aan olie niet ontbreken tot op de dag dat de HEERE regen op de aardbodem geven zal.</p>
<p class="p"><a name="17:15"></a>15 Zij ging en deed overeenkomstig het woord van Elia. Zo at zij, en hij, en haar gezin, <i>vele</i> dagen.</p>
<p class="p"><a name="17:16"></a>16 Het meel in de pot raakte niet op en in de kruik ontbrak het niet aan olie, overeenkomstig het woord van de HEERE, dat Hij door de dienst van Elia gesproken had.</p>
<p class="p"><a name="17:17"></a>17 Het gebeurde na deze dingen dat de zoon van deze vrouw, de vrouw des huizes, ziek werd. Zijn ziekte werd zeer ernstig, totdat er in hem geen adem overbleef.</p>
<p class="p"><a name="17:18"></a>18 Toen zei zij tegen Elia: Hoe heb ik het <i>nu</i> met u, man Gods? Bent u bij mij gekomen om mijn ongerechtigheid in herinnering te brengen en om mijn zoon te doen sterven?</p>
<p class="p"><a name="17:19"></a>19 Maar hij zei tegen haar: Geef mij uw zoon. Hij nam hem van haar schoot en droeg hem naar boven naar het bovenvertrek, waar hijzelf woonde, en hij legde hem neer op zijn bed.</p>
<p class="p"><a name="17:20"></a>20 Hij riep de HEERE aan en zei: HEERE, mijn God, hebt U dan ook deze weduwe, bij wie ik als vreemdeling verblijf, zoveel kwaad gedaan dat U haar zoon gedood hebt?</p>
<p class="p"><a name="17:21"></a>21 En hij strekte zich driemaal over het kind uit en riep de HEERE aan, en zei: HEERE, mijn God, laat toch de ziel van dit kind in hem terugkeren.</p>
<p class="p"><a name="17:22"></a>22 De HEERE luisterde naar de stem van Elia en de ziel van het kind keerde in hem terug, en het werd weer levend.</p>
<p class="p"><a name="17:23"></a>23 Elia nam het kind op, bracht het vanuit het bovenvertrek naar beneden in huis, en gaf het aan zijn moeder. Toen zei Elia: Zie, uw zoon leeft.</p>
<p class="p"><a name="17:24"></a>24 Toen zei die vrouw tegen Elia: Nu weet ik dat u een man Gods bent en dat het woord van de HEERE in uw mond waarheid is.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=16">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=18">&nbsp;&#9658;</a></p>            </p>
          </td>
        </tr>
      </table>
    </body>
</html>

