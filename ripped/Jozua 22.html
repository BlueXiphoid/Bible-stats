
<html>
  <head>
    <title>Jozua 22</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>JOZUA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOS&hoofdstuk=21">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOS&hoofdstuk=23">&nbsp;&#9658;</a></p><br />
<p class="c">&nbsp;<b>Hoofdstuk 22</b></p>
<p class="s">Terugkeer van Ruben, Gad en de halve stam Manasse</p>
<p class="p"><a name="22:1"></a>1 Toen riep Jozua de Rubenieten, de Gadieten en de halve stam Manasse <i>bijeen</i>,</p>
<p class="p"><a name="22:2"></a>2 en hij zei tegen hen: Wat u betreft, u hebt alles in acht genomen wat Mozes, de dienaar van de HEERE, u geboden heeft, en <span style="color:blue;" title="\xt Num. 32:20; Deut. 3:18">*&nbsp;</span>u hebt in alles wat ik u geboden heb naar mijn stem geluisterd.</p>
<p class="p"><a name="22:3"></a>3 U hebt deze lange tijd uw broeders niet verlaten, tot op deze dag, en u hebt de voorschriften met betrekking tot het gebod van de HEERE, uw God, in acht genomen.</p>
<p class="p"><a name="22:4"></a>4 Nu heeft de HEERE, uw God, uw broeders echter rust gegeven, zoals Hij hun toegezegd had. Keer daarom nu terug, en ga naar uw tenten, naar het land <i>dat</i> uw bezit <i>is</i>, <span style="color:blue;" title="\xt Num. 32:33; Deut. 3:13; 29:8; Joz. 13:8">*&nbsp;</span>dat Mozes, de dienaar van de HEERE, u gegeven heeft aan de overzijde van de Jordaan.</p>
<p class="p"><a name="22:5"></a>5 Alleen, neem zeer nauwlettend de geboden en de wet in acht die Mozes, de dienaar van de HEERE, u geboden heeft, <i>namelijk</i> <span style="color:blue;" title="\xt Deut. 10:12">*&nbsp;</span>dat u de HEERE, uw God, liefhebt, in al Zijn wegen gaat, Zijn geboden in acht neemt, zich aan Hem vasthoudt, en dat u Hem dient met heel uw hart en met heel uw ziel.</p>
<p class="p"><a name="22:6"></a>6 Zo zegende Jozua hen en liet hen gaan, en zij gingen naar hun tenten.</p>
<p class="p"><a name="22:7"></a>7 Want aan de helft van de stam Manasse had Mozes <i>erfbezit</i> gegeven in Basan. Maar aan <i>de andere</i> helft ervan gaf Jozua <i>erfbezit</i> bij hun broeders, aan deze zijde van de Jordaan, aan de west<i>zijde</i>. En bovendien, toen Jozua hen naar hun tenten liet trekken, en hen zegende,</p>
<p class="p"><a name="22:8"></a>8 zei hij tegen hen: Keer terug naar uw tenten met veel rijkdom en met zeer veel vee, met zilver, met goud, met koper, met ijzer en met zeer veel kleren. Deel de buit van uw vijanden met uw broeders.</p>
<p class="p"><a name="22:9"></a>9 Zo keerden de nakomelingen van Ruben, de nakomelingen van Gad en de halve stam Manasse terug, en gingen bij de Israëlieten vandaan, van Silo, dat in het land Kanaän ligt, om naar het land Gilead te gaan, naar het land <i>dat</i> hun bezit <i>was</i>, dat zij als bezit verworven hadden op het bevel van de HEERE door de dienst van Mozes.<span title="22:de dienst van Mozes - Letterlijk: de hand van Mozes.">&nbsp;*</span></p>
<p class="s">Het altaar bij de Jordaan</p>
<p class="p"><a name="22:10"></a>10 <span style="color:blue;" title="\xt Joz. 18:7">*&nbsp;</span>Toen zij in het gebied van de Jordaan kwamen dat <i>nog</i> in het land Kanaän ligt, bouwden de nakomelingen van Ruben, de nakomelingen van Gad en de halve stam Manasse daar een altaar aan de Jordaan, een altaar groot om te zien.</p>
<p class="p"><a name="22:11"></a>11 Daarna hoorden de Israëlieten zeggen: Zie, de nakomelingen van Ruben, de nakomelingen van Gad en de halve stam Manasse hebben een altaar gebouwd, tegenover het land Kanaän, in het gebied van de Jordaan, aan de zijde van de Israëlieten.</p>
<p class="p"><a name="22:12"></a>12 Toen de Israëlieten <i>dit</i> hoorden, kwam heel de gemeenschap van de Israëlieten in Silo bijeen om met een leger tegen hen <i>ten strijde</i> te trekken.</p>
<p class="p"><a name="22:13"></a>13 Toen stuurden de Israëlieten Pinehas, de zoon van Eleazar, de priester, naar de nakomelingen van Ruben, de nakomelingen van Gad en naar de halve stam Manasse, in het land Gilead,</p>
<p class="p"><a name="22:14"></a>14 en tien leiders met hem, van elke familie één leider, uit al de stammen van Israël. Ieder <i>van hen</i> was hoofd van hun familie van de duizenden van Israël.</p>
<p class="p"><a name="22:15"></a>15 Toen zij bij de nakomelingen van Ruben, bij de nakomelingen van Gad en bij de halve stam Manasse kwamen, in het land Gilead, spraken zij met hen:</p>
<p class="p"><a name="22:16"></a>16 Zo spreekt heel de gemeenschap van de HEERE: Wat is dat voor trouwbreuk die u gepleegd hebt tegen de God van Israël, door u heden van achter de HEERE af te keren, omdat u een altaar voor uzelf gebouwd hebt om heden tegen de HEERE in opstand te komen?</p>
<p class="p"><a name="22:17"></a>17 <span style="color:blue;" title="\xt Num. 25:3; Deut. 4:3">*&nbsp;</span>Was de ongerechtigheid van Peor, waarvan wij ons tot op deze dag niet gereinigd hebben, voor ons nog niet genoeg, hoewel <i>daardoor</i> de plaag in de gemeenschap van de HEERE kwam?</p>
<p class="p"><a name="22:18"></a>18 Ú keert zich heden van achter de HEERE af. Als ú heden in opstand komt tegen de HEERE, zal het gebeuren dat Hij morgen zeer toornig zal zijn op heel de gemeenschap van Israël.</p>
<p class="p"><a name="22:19"></a>19 Maar als het land dat u in bezit hebt, onrein is, steek <i>dan</i> over naar het land <i>dat</i> het bezit van de HEERE <i>is</i>, waar de tabernakel van de HEERE staat, en verwerf bezit in ons midden. Kom echter niet in opstand tegen de HEERE, en kom ook niet in opstand tegen ons door een altaar voor uzelf te bouwen, anders dan het altaar van de HEERE, onze God.</p>
<p class="p"><a name="22:20"></a>20 Heeft Achan, de zoon van Zerah, geen trouwbreuk gepleegd met wat door de ban gewijd was, en kwam er niet een grote toorn over heel de gemeenschap van Israël? En die man stierf in zijn ongerechtigheid niet alleen!</p>
<p class="p"><a name="22:21"></a>21 Toen antwoordden de nakomelingen van Ruben, de nakomelingen van Gad en de halve stam Manasse, en zij spraken tot de hoofden van de duizenden van Israël:</p>
<p class="p"><a name="22:22"></a>22 <span style="color:blue;" title="\xt Ps. 50:1">*&nbsp;</span>De God der goden, de HEERE, de God der goden, de HEERE, Hij weet het; Israël zelf zal het ook weten! Als het door opstandigheid of door trouwbreuk tegen de HEERE is, behoud ons heden <i>dan</i> niet.</p>
<p class="p"><a name="22:23"></a>23 Als wij voor onszelf een altaar gebouwd hebben om ons van achter de HEERE af te keren, of om brandoffer en graanoffer daarop te brengen, of om daarop dankoffers te brengen, dan mag de HEERE Zelf <i>rekenschap</i> eisen!</p>
<p class="p"><a name="22:24"></a>24 <i>Wij zweren</i> dat wij dit uit bezorgdheid gedaan hebben, <i>namelijk</i> vanwege <i>deze</i> zaak: Morgen zouden uw kinderen tegen onze kinderen kunnen zeggen: Wat hebt u met de HEERE, de God van Israël, <i>te maken</i>?</p>
<p class="p"><a name="22:25"></a>25 De HEERE heeft immers de Jordaan als grens gesteld tussen ons en u, nakomelingen van Ruben en nakomelingen van Gad. U hebt geen deel aan de HEERE. Zo zouden uw kinderen onze kinderen doen ophouden de HEERE te vrezen.</p>
<p class="p"><a name="22:26"></a>26 Toen zeiden wij: Laten wij toch <i>het volgende</i> voor ons doen: een altaar bouwen, niet voor brandoffer, en niet voor slachtoffer,</p>
<p class="p"><a name="22:27"></a>27 maar <span style="color:blue;" title="\xt Gen. 31:48; Joz. 24:27">*&nbsp;</span>laat het een getuige zijn tussen ons en u, en tussen de generaties na ons, opdat wij de dienst van de HEERE voor Zijn aangezicht zouden verrichten met onze brandoffers, met onze slachtoffers en met onze dankoffers, en uw kinderen morgen niet tegen onze kinderen zouden zeggen: U hebt geen deel aan de HEERE.</p>
<p class="p"><a name="22:28"></a>28 Daarop zeiden wij: Als het gebeurt dat zij morgen <i>zo</i> tegen ons en tegen de generaties na ons spreken, dan zullen wij zeggen: Kijk naar het evenbeeld van het altaar van de HEERE dat onze vaderen gemaakt hebben, niet voor brandoffer, ook niet voor slachtoffer, maar het is een getuige tussen ons en u.</p>
<p class="p"><a name="22:29"></a>29 Er is bij ons geen sprake van dat wij in opstand komen tegen de HEERE, of dat wij ons heden van achter de HEERE afkeren door een altaar voor brandoffer, graanoffer of slachtoffer te bouwen, naast het altaar van de HEERE, onze God, dat voor Zijn tabernakel staat.</p>
<p class="p"><a name="22:30"></a>30 Toen de priester Pinehas en de leiders van de gemeenschap en de hoofden van de duizenden van Israël die bij hem waren, de woorden gehoord hadden die de nakomelingen van Ruben, de nakomelingen van Gad en de nakomelingen van Manasse gesproken hadden, was het goed in hun ogen.</p>
<p class="p"><a name="22:31"></a>31 En Pinehas, de zoon van de priester Eleazar, zei tegen de nakomelingen van Ruben, tegen de nakomelingen van Gad en tegen de nakomelingen van Manasse: Vandaag weten wij dat de HEERE in ons midden is, omdat u deze trouwbreuk tegen de HEERE niet hebt gepleegd. Zo hebt u de Israëlieten gered uit de hand van de HEERE.</p>
<p class="p"><a name="22:32"></a>32 Daarop keerde Pinehas, de zoon van de priester Eleazar, terug met de leiders van de nakomelingen van Ruben en de nakomelingen van Gad, uit het land Gilead naar het land Kanaän, naar de Israëlieten; en zij brachten verslag aan hen uit.</p>
<p class="p"><a name="22:33"></a>33 Dat verslag was goed in de ogen van de Israëlieten, en de Israëlieten loofden God en zeiden dat zij niet <i>meer</i> met een leger tegen hen <i>ten strijde</i> zouden trekken om het land waarin de nakomelingen van Ruben en de nakomelingen van Gad woonden, te gronde te richten.</p>
<p class="p"><a name="22:34"></a>34 En de nakomelingen van Ruben en de nakomelingen van Gad noemden dat altaar: Laat het een getuige zijn tussen ons dat de HEERE God is.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOS&hoofdstuk=21">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOS&hoofdstuk=23">&nbsp;&#9658;</a></p>            </p>
          </td>
        </tr>
      </table>
    </body>
</html>

