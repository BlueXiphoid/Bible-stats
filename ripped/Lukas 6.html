
<html>
  <head>
    <title>Lukas 6</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>LUKAS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LUK&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LUK&hoofdstuk=7">&nbsp;&#9658;</a></p><br />
<p class="c">&nbsp;<b>Hoofdstuk 6</b></p>
<p class="s">Aren plukken op de sabbat</p>
<p class="p"><a name="6:1"></a>1 En <span style="color:blue;" title="\xt Deut. 23:25; Matt. 12:1; Mark. 2:23">*&nbsp;</span>het gebeurde op de tweede sabbat na het Paasfeest<span title="6:de tweede sabbat na het Paasfeest - Letterlijk: de tweede-eerste sabbat.">&nbsp;*</span> dat Hij door de korenvelden ging; en Zijn discipelen plukten aren, wreven die met de handen stuk en aten ze op.</p>
<p class="p"><a name="6:2"></a>2 Sommigen van de Farizeeën zeiden tegen hen: Waarom doet u <span style="color:blue;" title="\xt Ex. 20:10">*&nbsp;</span>wat niet geoorloofd is te doen op de sabbat?</p>
<p class="p"><a name="6:3"></a>3 Jezus antwoordde en zei tegen hen: Hebt u ook dat niet gelezen wat <span style="color:blue;" title="\xt 1 Sam. 21:6">*&nbsp;</span>David deed toen hij honger had, en zij die bij hem waren?</p>
<p class="p"><a name="6:4"></a>4 Hoe hij het huis van God binnengegaan is en de toonbroden genomen en gegeten heeft en ook gegeven heeft aan hen die bij hem waren, <i>broden</i> die niemand mag eten <span style="color:blue;" title="\xt Lev. 24:9">*&nbsp;</span>dan alleen de priesters?</p>
<p class="p"><a name="6:5"></a>5 En Hij zei tegen hen: <span style="color:blue;" title="\xt Matt. 12:8; Mark. 2:28">*&nbsp;</span>De Zoon des mensen is Heere, óók van de sabbat.</p>
<p class="s">De tweede genezing op de sabbat</p>
<p class="p"><a name="6:6"></a>6 <span style="color:blue;" title="\xt Matt. 12:9; Mark. 3:1">*&nbsp;</span>Het gebeurde ook op een andere sabbat dat Hij in de synagoge kwam en onderwijs gaf. En er was daar iemand, van wie de rechterhand verschrompeld was.</p>
<p class="p"><a name="6:7"></a>7 De schriftgeleerden en de Farizeeën letten scherp op Hem of Hij op de sabbat genezen zou, om iets te kunnen vinden om Hem te beschuldigen.</p>
<p class="p"><a name="6:8"></a>8 Maar Hij kende hun overwegingen en zei tegen de man met de verschrompelde hand: Sta op en ga in het midden staan; en hij stond op en ging <i>daar</i> staan.</p>
<p class="p"><a name="6:9"></a>9 Jezus nu zei tegen hen: Ik vraag u: wat is geoorloofd op de sabbat: goed te doen of kwaad te doen, een mens<span title="6:mens - Letterlijk: ziel.">&nbsp;*</span> te behouden of om te laten komen?</p>
<p class="p"><a name="6:10"></a>10 En nadat Hij hen allen rondom aangekeken had, zei Hij tegen de man: Steek uw hand uit. Hij deed dat <span style="color:blue;" title="\xt 1 Kon. 13:6">*&nbsp;</span>en zijn hand werd hersteld, gezond als de andere.</p>
<p class="p"><a name="6:11"></a>11 Zij waren vol woede en spraken er met elkaar over wat zij met Jezus zouden doen.</p>
<p class="s">De roeping van de twaalf discipelen</p>
<p class="p"><a name="6:12"></a>12 <span style="color:blue;" title="\xt Matt. 14:23">*&nbsp;</span>Het gebeurde in die dagen dat Hij naar buiten ging, naar de berg, om te bidden; en Hij bleef heel de nacht in gebed tot God.</p>
<p class="p"><a name="6:13"></a>13 <span style="color:blue;" title="\xt Matt. 10:1; Mark. 3:13; 6:7; Luk. 9:1">*&nbsp;</span>En toen het dag was geworden, riep Hij Zijn discipelen bij Zich en koos er twaalf van hen uit, die Hij ook apostelen noemde:</p>
<p class="p"><a name="6:14"></a>14 Simon, die Hij ook Petrus noemde, en zijn broer Andreas, Jakobus en Johannes, Filippus en Bartholomeüs;</p>
<p class="p"><a name="6:15"></a>15 Mattheüs en Thomas, Jakobus de <i>zoon</i> van Alfeüs, en Simon die Zelotes genoemd werd,</p>
<p class="p"><a name="6:16"></a>16 Judas, de <i>broer</i> van Jakobus, en Judas Iskariot, die ook de verrader geworden is.</p>
<p class="s">De toeloop van de menigte</p>
<p class="p"><a name="6:17"></a>17 <span style="color:blue;" title="\xt Matt. 4:25; Mark. 3:7">*&nbsp;</span>En toen Hij met hen afgedaald was, bleef Hij staan op een vlakke plaats en <i>met Hem</i> een menigte van Zijn discipelen en een grote menigte van het volk uit heel Judea en Jeruzalem en van de zeekant van Tyrus en Sidon,</p>
<p class="p"><a name="6:18"></a>18 die gekomen waren om Hem te horen en om van hun ziekten genezen te worden, ook zij die gekweld werden door onreine geesten; en zij werden genezen.</p>
<p class="p"><a name="6:19"></a>19 En heel de menigte probeerde Hem aan te raken, <span style="color:blue;" title="\xt Mark. 5:30">*&nbsp;</span>want er ging kracht van Hem uit, en Hij genas ze allen.</p>
<p class="s">De zaligsprekingen</p>
<p class="p"><a name="6:20"></a>20 <span style="color:blue;" title="\xt Matt. 5:2">*&nbsp;</span>En toen Hij Zijn ogen opgeslagen had naar Zijn discipelen, zei Hij: Zalig bent u, armen, want van u is het Koninkrijk van God.</p>
<p class="p"><a name="6:21"></a>21 <span style="color:blue;" title="\xt Jes. 65:13">*&nbsp;</span>Zalig bent u die nu honger hebt, want u zult verzadigd worden. <span style="color:blue;" title="\xt Jes. 61:3; 66:10">*&nbsp;</span>Zalig bent u die nu huilt, want u zult lachen.</p>
<p class="p"><a name="6:22"></a>22 <span style="color:blue;" title="\xt Matt. 5:11; 1 Petr. 2:19; 3:14; 4:14">*&nbsp;</span>Zalig bent u, wanneer de mensen u haten, en wanneer zij u uitstoten en u smaden en uw naam als slecht verwerpen omwille van de Zoon des mensen.</p>
<p class="p"><a name="6:23"></a>23 <span style="color:blue;" title="\xt Hand. 5:41">*&nbsp;</span>Verblijd u op die dag en spring op <i>van vreugde</i>, want zie, uw loon is groot in de hemel. <span style="color:blue;" title="\xt Hand. 7:51">*&nbsp;</span>Hun vaderen deden immers evenzo met de profeten.</p>
<p class="p"><a name="6:24"></a>24 <span style="color:blue;" title="\xt Amos 6:1,8">*&nbsp;</span>Maar wee u, rijken, want u hebt uw troost al.</p>
<p class="p"><a name="6:25"></a>25 <span style="color:blue;" title="\xt Jes. 65:13">*&nbsp;</span>Wee u, die verzadigd bent, want u zult hongerlijden. Wee u die nu lacht, <span style="color:blue;" title="\xt Jak. 4:9; 5:1">*&nbsp;</span>want u zult treuren en huilen.</p>
<p class="p"><a name="6:26"></a>26 Wee u, wanneer alle mensen goed van u spreken, want hun vaderen deden evenzo met de valse profeten.</p>
<p class="s">Heb uw vijanden lief</p>
<p class="p"><a name="6:27"></a>27 Maar Ik zeg tegen u die <i>dit</i> hoort: <span style="color:blue;" title="\xt Ex. 23:4; Spr. 25:21; Matt. 5:44; Rom. 12:20; 1 Kor. 4:12">*&nbsp;</span>Heb uw vijanden lief; doe goed aan hen die u haten.</p>
<p class="p"><a name="6:28"></a>28 Zegen hen die u vervloeken, en <span style="color:blue;" title="\xt Luk. 23:34; Hand. 7:60">*&nbsp;</span>bid voor hen die u belasteren.</p>
<p class="p"><a name="6:29"></a>29 <span style="color:blue;" title="\xt 1 Kor. 6:7">*&nbsp;</span>Bied hem die u op de <i>ene</i> wang slaat, ook de andere. Verhinder hem die het bovenkleed van u afpakt, niet ook <i>uw</i> onderkleed <i>te nemen</i>.</p>
<p class="p"><a name="6:30"></a>30 <span style="color:blue;" title="\xt Deut. 15:7; Matt. 5:42">*&nbsp;</span>Maar geef aan ieder die <i>iets</i> van u vraagt, en eis niet terug van hem die neemt wat van u is.</p>
<p class="p"><a name="6:31"></a>31 <span style="color:blue;" title="\xt Matt. 7:12">*&nbsp;</span>En zoals u wilt dat de mensen u doen, doet u hun ook zo.</p>
<p class="p"><a name="6:32"></a>32 <span style="color:blue;" title="\xt Matt. 5:46">*&nbsp;</span>En als u hen liefhebt die u liefhebben, wat voor dank komt u daarvoor toe? Immers, ook de zondaars hebben degenen lief die hen liefhebben.</p>
<p class="p"><a name="6:33"></a>33 En als u goeddoet aan hen die aan u goeddoen, wat voor dank komt u daarvoor toe? Immers, ook de zondaars doen hetzelfde.</p>
<p class="p"><a name="6:34"></a>34 <span style="color:blue;" title="\xt Deut. 15:8; Matt. 5:42">*&nbsp;</span>En als u leent aan hen van wie u hoopt terug te ontvangen, wat voor dank komt u daarvoor toe? Immers, ook de zondaars lenen aan zondaars, om hetzelfde terug te ontvangen.</p>
<p class="p"><a name="6:35"></a>35 Maar heb uw vijanden lief en doe goed, en leen zonder te hopen iets terug <i>te krijgen</i>. Dan zal uw loon groot zijn en zult u <span style="color:blue;" title="\xt Matt. 5:45">*&nbsp;</span>kinderen van de Allerhoogste zijn, want Hij is goedertieren over de ondankbaren en slechten.</p>
<p class="p"><a name="6:36"></a>36 Wees dan barmhartig, zoals ook uw Vader barmhartig is.</p>
<p class="s">De splinter en de balk</p>
<p class="p"><a name="6:37"></a>37 <span style="color:blue;" title="\xt Matt. 7:1; Rom. 2:1; 1 Kor. 4:5">*&nbsp;</span>Oordeel niet en u zult niet geoordeeld worden; veroordeel niet en u zult niet veroordeeld worden; laat los en u zult losgelaten worden.</p>
<p class="p"><a name="6:38"></a>38 <span style="color:blue;" title="\xt Spr. 10:22; 19:17">*&nbsp;</span>Geef en aan u zal gegeven worden: een goede, vastgedrukte, geschudde, overlopende maat zal men u in de schoot geven, <span style="color:blue;" title="\xt Matt. 7:2; Mark. 4:24">*&nbsp;</span>want met dezelfde maat waarmee u meet, zal er bij u ook gemeten worden.</p>
<p class="p"><a name="6:39"></a>39 Hij sprak tot hen een gelijkenis: <span style="color:blue;" title="\xt Jes. 42:19; Matt. 15:14">*&nbsp;</span>Een blinde kan toch niet een blinde op de weg geleiden? Zullen zij niet beiden in een kuil vallen?</p>
<p class="p"><a name="6:40"></a>40 <span style="color:blue;" title="\xt Matt. 10:24; Joh. 13:16; 15:20">*&nbsp;</span>Een discipel staat niet boven zijn meester, maar iedere volmaakte <i>discipel</i> zal net als zijn meester zijn.</p>
<p class="p"><a name="6:41"></a>41 <span style="color:blue;" title="\xt Matt. 7:3">*&nbsp;</span>Waarom ziet u wel de splinter in het oog van uw broeder, maar merkt u de balk in uw eigen oog niet op?</p>
<p class="p"><a name="6:42"></a>42 Of hoe kunt u tegen uw broeder zeggen: Broeder, laat toe dat ik de splinter, die in uw oog is, eruit haal, terwijl u zelf de balk in uw oog niet ziet? Huichelaar, <span style="color:blue;" title="\xt Spr. 18:17">*&nbsp;</span>haal eerst de balk uit uw oog en dan zult u goed kunnen zien om de splinter, die in het oog van uw broeder is, eruit te halen.</p>
<p class="s">De boom en zijn vruchten</p>
<p class="p"><a name="6:43"></a>43 <span style="color:blue;" title="\xt Matt. 7:17; 12:33">*&nbsp;</span>Want er is geen goede boom die slechte vrucht voortbrengt, en geen slechte boom die goede vrucht voortbrengt.</p>
<p class="p"><a name="6:44"></a>44 Want iedere boom wordt aan zijn eigen vrucht gekend. <span style="color:blue;" title="\xt Matt. 7:16">*&nbsp;</span>Men plukt immers geen vijgen van dorens en men oogst geen druif van doornstruiken.</p>
<p class="p"><a name="6:45"></a>45 <span style="color:blue;" title="\xt Matt. 12:35">*&nbsp;</span>De goede mens brengt het goede voort uit de goede schat van zijn hart, en de slechte mens brengt het slechte voort uit de slechte schat van zijn hart, <span style="color:blue;" title="\xt Matt. 12:34">*&nbsp;</span>want uit de overvloed van het hart spreekt zijn mond.</p>
<p class="s">De wijze en de dwaze bouwer</p>
<p class="p"><a name="6:46"></a>46 <span style="color:blue;" title="\xt Mal. 1:6; Matt. 7:21; 25:11; Luk. 13:25; Rom. 2:13; Jak. 1:22">*&nbsp;</span>Waarom noemt u Mij: Heere, Heere, en doet niet wat Ik zeg?</p>
<p class="p"><a name="6:47"></a>47 <span style="color:blue;" title="\xt Matt. 7:24">*&nbsp;</span>Ieder die naar Mij toe komt en Mijn woorden hoort en ze doet, Ik zal u laten zien aan wie hij gelijk is.</p>
<p class="p"><a name="6:48"></a>48 Hij is gelijk aan een man die een huis bouwde: hij groef en diepte uit en legde <i>het</i> fundament op de rots. Toen de hoge vloed kwam, sloeg de waterstroom tegen dat huis aan en kon het niet doen wankelen, want het was op de rots gefundeerd.</p>
<p class="p"><a name="6:49"></a>49 Maar wie ze gehoord en niet gedaan zal hebben, is gelijk aan een man die een huis bouwde op de aarde zonder fundament. Toen de waterstroom ertegenaan sloeg, stortte het meteen in, en de val van dat huis was groot.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LUK&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LUK&hoofdstuk=7">&nbsp;&#9658;</a></p>            </p>
          </td>
        </tr>
      </table>
    </body>
</html>

