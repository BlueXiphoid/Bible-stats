
<html>
  <head>
    <title>Jeremia 32</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JEREMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=31">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=33">&nbsp;&#9658;</a></p><br />
<p class="c">&nbsp;<b>Hoofdstuk 32</b></p>
<p class="s">Jeremia koopt een akker</p>
<p class="p"><a name="32:1"></a>1 Het woord dat van de HEERE tot Jeremia gekomen is in het tiende <i>regerings</i>jaar van Zedekia, de koning van Juda. Dit jaar was het achttiende jaar van Nebukadrezar.</p>
<p class="p"><a name="32:2"></a>2 Het leger van de koning van Babel hield toen Jeruzalem belegerd, en de profeet Jeremia zat opgesloten op het binnenplein van de wacht die bij het huis van de koning van Juda ligt,</p>
<p class="p"><a name="32:3"></a>3 waar Zedekia, de koning van Juda, hem had opgesloten <i>en</i> had gezegd: Waarom profeteert u: Zo zegt de HEERE: Zie, Ik ga deze stad in de hand van de koning van Babel geven en hij zal haar innemen,</p>
<p class="p"><a name="32:4"></a>4 en Zedekia, de koning van Juda, zal aan de hand van de Chaldeeën niet ontkomen, want <span style="color:blue;" title="\xt Jer. 34:3">*&nbsp;</span>hij zal zeker in de hand van de koning van Babel gegeven worden. Hij zal van mond tot mond met hem spreken<span title="32:Hij ... spreken - Letterlijk: Zijn mond zal met zijn mond spreken.">&nbsp;*</span> en oog in oog met hem staan.<span title="32:en ... staan - Letterlijk: en zijn ogen zullen zijn ogen zien.">&nbsp;*</span></p>
<p class="p"><a name="32:5"></a>5 Hij zal Zedekia naar Babel doen gaan. Daar zal hij blijven, totdat Ik naar hem zal omzien, spreekt de HEERE. Wanneer u tegen de Chaldeeën strijdt, zult u niet voorspoedig zijn.</p>
<p class="p"><a name="32:6"></a>6 Jeremia zei: Het woord van de HEERE kwam tot mij:</p>
<p class="p"><a name="32:7"></a>7 Zie, Hanameël, de zoon van uw oom Sallum zal naar u toe komen <i>en</i> zeggen: Koop voor uzelf mijn akker die in Anathoth is, want u hebt het recht van lossing om <i>hem</i> te kopen.</p>
<p class="p"><a name="32:8"></a>8 Hanameël, de zoon van mijn oom, kwam, overeenkomstig het woord van de HEERE, naar mij toe op het binnenplein van de wacht. Hij zei tegen mij: Koop toch mijn akker die in Anathoth is, dat in het land van Benjamin is, want u hebt het recht van bezit en u hebt <i>het recht van</i> lossing. Koop <i>hem</i> voor uzelf! Toen wist ik dat dit het woord van de HEERE was.</p>
<p class="p"><a name="32:9"></a>9 Dus kocht ik van Hanameël, de zoon van mijn oom, de akker die in Anathoth is. Ik woog voor hem het geld af, zeventien sikkel<span title="32:Een sikkel is 10 tot 13 gram.">&nbsp;*</span> zilver.</p>
<p class="p"><a name="32:10"></a>10 Ik ondertekende de <i>koop</i>brief en verzegelde <i>die</i>, en liet <i>door</i> getuigen bevestigen dat ik het geld op een weegschaal had afgewogen.</p>
<p class="p"><a name="32:11"></a>11 Ik nam de koopbrief, die <i>volgens</i> het gebod en de verordeningen verzegeld was en de opengelaten <i>brief</i>,</p>
<p class="p"><a name="32:12"></a>12 en gaf de koopbrief aan Baruch, de zoon van Neria, de zoon van Machseja, voor de ogen van Hanameël, <i>de zoon van</i> mijn oom, voor de ogen van de getuigen die de koopbrief hadden ondertekend, <i>en</i> voor de ogen van alle Judeeërs die op het binnenplein van de wacht zaten.</p>
<p class="p"><a name="32:13"></a>13 Ik gaf Baruch voor hun ogen <i>deze</i> opdracht <i>en</i> zei:</p>
<p class="p"><a name="32:14"></a>14 Zo zegt de HEERE van de legermachten, de God van Israël: Neem deze brieven, deze koopbrief – de verzegelde en deze opengelaten brief – en doe ze in een aarden pot, zodat ze vele dagen in goede staat blijven.</p>
<p class="p"><a name="32:15"></a>15 Want zo zegt de HEERE van de legermachten, de God van Israël: Er zullen weer huizen en akkers en wijngaarden gekocht worden in dit land.</p>
<p class="s">Gebed van Jeremia</p>
<p class="p"><a name="32:16"></a>16 Ik bad tot de HEERE, nadat ik de koopbrief aan Baruch, de zoon van Neria, had gegeven:</p>
<p class="p"><a name="32:17"></a>17 Ach, Heere HEERE! Zie, Ú hebt de hemel en de aarde gemaakt door Uw grote kracht en door Uw uitgestrekte arm. Niets is voor U te wonderlijk.</p>
<p class="p"><a name="32:18"></a>18 <span style="color:blue;" title="\xt Ex. 34:7">*&nbsp;</span>U, Die goedertierenheid bewijst aan duizenden, Die de ongerechtigheid van de vaderen vergeldt in de schoot van hun kinderen na hen, U, grote, machtige God – HEERE van de legermachten is Zijn Naam –</p>
<p class="p"><a name="32:19"></a>19 groot van <span style="color:blue;" title="\xt Jes. 28:29">*&nbsp;</span>raad en machtig van daad (want Uw <span style="color:blue;" title="\xt Job 34:21; Spr. 5:21; Jer. 16:17">*&nbsp;</span>ogen zijn open over alle wegen van de mensenkinderen, om eenieder te <span style="color:blue;" title="\xt Jer. 17:10">*&nbsp;</span>geven overeenkomstig zijn wegen en overeenkomstig de vrucht van zijn daden),</p>
<p class="p"><a name="32:20"></a>20 U, Die tekenen en wonderen verricht hebt in het land Egypte tot op deze dag, in Israël en onder <i>de andere</i> mensen, en U hebt Uzelf een Naam gemaakt, zoals het heden ten dage is.</p>
<p class="p"><a name="32:21"></a>21 U leidde Uw volk Israël <span style="color:blue;" title="\xt Ex. 6:6; 2 Sam. 7:23; 1 Kron. 17:21">*&nbsp;</span>uit het land Egypte, met tekenen en met wonderen, met sterke hand, met uitgestrekte arm en grote ontzagwekkende daden.</p>
<p class="p"><a name="32:22"></a>22 U gaf hun dit land, dat U hun vaderen gezworen had hun te zullen geven, een land dat overvloeit van melk en honing.</p>
<p class="p"><a name="32:23"></a>23 Zij kwamen en namen het in bezit, maar zij hebben niet geluisterd naar Uw stem en hebben niet volgens Uw wet gewandeld. Alles wat U hun geboden had om te doen, hebben zij niet gedaan. Daarom hebt U al dit onheil over hen doen afroepen.</p>
<p class="p"><a name="32:24"></a>24 Zie de belegeringsdammen! Zij zijn bij de stad gekomen om haar in te nemen, en de stad is, vanwege het zwaard, de honger en de pest, in de hand van de Chaldeeën gegeven, die tegen haar strijden. Wat U gesproken hebt, is gebeurd. En zie, U ziet <i>het</i>.</p>
<p class="p"><a name="32:25"></a>25 Toch hebt U Zelf tegen mij gezegd, Heere HEERE: Koop voor uzelf die akker voor geld en laat <i>het door</i> getuigen bevestigen. De stad is echter in de hand van de Chaldeeën gegeven.</p>
<p class="s">Het antwoord van de HEERE</p>
<p class="p"><a name="32:26"></a>26 Toen kwam het woord van de HEERE tot Jeremia:</p>
<p class="p"><a name="32:27"></a>27 Zie, Ik ben de HEERE, de <span style="color:blue;" title="\xt Num. 16:22">*&nbsp;</span>God van alle vlees. Zou ook maar iets voor Mij te wonderlijk zijn?</p>
<p class="p"><a name="32:28"></a>28 Daarom, zo zegt de HEERE: Zie, Ik ga deze stad in de hand van de Chaldeeën en in de hand van Nebukadrezar, de koning van Babel, geven en hij zal haar innemen.</p>
<p class="p"><a name="32:29"></a>29 En de Chaldeeën, die tegen deze stad strijden, zullen komen en deze stad met vuur aansteken en haar <span style="color:blue;" title="\xt Jer. 21:10">*&nbsp;</span>verbranden, mét de huizen waarvan men op de daken reukoffers heeft gebracht aan de Baäl en plengoffers heeft uitgegoten voor andere goden, zodat zij Mij tot toorn verwekten.</p>
<p class="p"><a name="32:30"></a>30 Want de Israëlieten en de Judeeërs hebben vanaf hun jeugd alleen gedaan wat kwaad was in Mijn ogen. Ja, de Israëlieten hebben Mij alleen <i>maar</i> tot toorn verwekt door het werk van hun handen, spreekt de HEERE.</p>
<p class="p"><a name="32:31"></a>31 Want deze stad is Mij tot Mijn toorn en tot Mijn grimmigheid geweest, vanaf de dag dat zij haar gebouwd hebben tot op deze dag, zodat Ik haar moet wegdoen van voor Mijn aangezicht,</p>
<p class="p"><a name="32:32"></a>32 vanwege al het kwaad van de Israëlieten en de Judeeërs, dat zij gedaan hebben om Mij tot toorn te verwekken, zij, hun koningen, hun vorsten, hun priesters en hun profeten, de mannen van Juda en de inwoners van Jeruzalem.</p>
<p class="p"><a name="32:33"></a>33 Zij keerden Mij de <span style="color:blue;" title="\xt Jer. 2:27; 7:24">*&nbsp;</span>nek toe en niet het gezicht, hoewel Ik hen <span style="color:blue;" title="\xt Jer. 7:13,25; 25:3; 26:5; 29:19">*&nbsp;</span>vroeg en laat<span title="32:vroeg en laat - Letterlijk: die vroeg op is en onderwijst.">&nbsp;*</span> onderwees. Zij luisterden echter niet en aanvaardden de vermaningen niet.</p>
<p class="p"><a name="32:34"></a>34 Zij zetten hun afschuwelijke <i>afgoden</i> in het huis waarover Mijn Naam is uitgeroepen, om dat te verontreinigen.</p>
<p class="p"><a name="32:35"></a>35 Zij bouwden de hoogten <span style="color:blue;" title="\xt Jer. 19:5">*&nbsp;</span>van de Baäl, die in het dal Ben-Hinnom zijn, om hun zonen en hun dochters voor de Molech door <i>het vuur</i> te laten gaan, wat Ik hun niet geboden had. En in Mijn hart was het niet opgekomen dat zij deze gruweldaad zouden doen, zodat ze Juda zouden doen zondigen.</p>
<p class="p"><a name="32:36"></a>36 Welnu, daarom, zo zegt de HEERE, de God van Israël, van deze stad, waar u van zegt: Zij is door het zwaard, door de honger en door de pest in de hand van de koning van Babel gegeven:</p>
<p class="p"><a name="32:37"></a>37 Zie, Ik ga hen <span style="color:blue;" title="\xt Jer. 23:3; 29:14; 31:10">*&nbsp;</span>bijeenbrengen uit al de landen waarheen Ik hen in Mijn toorn, in Mijn grimmigheid en in grote verbolgenheid verdreven zal hebben, en Ik zal hen terugbrengen naar deze plaats en hen onbezorgd doen wonen.</p>
<p class="p"><a name="32:38"></a>38 <span style="color:blue;" title="\xt Jer. 24:7; 30:22; 31:1,33">*&nbsp;</span>Zij zullen Mij tot een volk zijn, en Ík zal hun tot een God zijn.</p>
<p class="p"><a name="32:39"></a>39 Ik zal hun één hart en één weg geven om Mij te vrezen, alle dagen, hun ten goede, en hun kinderen na hen.</p>
<p class="p"><a name="32:40"></a>40 Ik zal een eeuwig verbond met hen sluiten, dat Ik Mij van achter hen niet zal afwenden, opdat Ik hun goeddoe. En Ik zal Mijn vreze in hun hart geven, zodat zij niet van Mij afwijken.</p>
<p class="p"><a name="32:41"></a>41 Ik zal Mij over hen verblijden en hun goeddoen. En Ik zal hen in getrouwheid in dit land <span style="color:blue;" title="\xt Jer. 24:6; Amos 9:15">*&nbsp;</span>planten, met heel Mijn hart en met heel Mijn ziel.</p>
<p class="p"><a name="32:42"></a>42 Want zo zegt de HEERE: Zoals Ik al dit grote onheil over dit volk gebracht heb, zo zal Ik <i>ook</i> al het goede over hen brengen dat Ik over hen uitspreek.</p>
<p class="p"><a name="32:43"></a>43 Er zullen akkers gekocht worden in dit land, waarvan u zegt: Het is een woestenij, zodat er geen mens en geen dier <i>meer</i> is; het is in de hand van de Chaldeeën gegeven.</p>
<p class="p"><a name="32:44"></a>44 Men zal akkers kopen voor geld, de <i>koop</i>brieven ondertekenen en verzegelen, en <i>die door</i> getuigen laten bevestigen in het land van Benjamin, in de omstreken van Jeruzalem, in de steden van Juda, in de steden van het Bergland, in de steden van het Laagland, en in de steden van het Zuiderland. Ik zal namelijk een omkeer brengen in hun gevangenschap, spreekt de HEERE.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=31">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=33">&nbsp;&#9658;</a></p>            </p>
          </td>
        </tr>
      </table>
    </body>
</html>

