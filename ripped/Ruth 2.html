
<html>
  <head>
    <title>Ruth 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RUTH</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=RUT&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=RUT&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">Ruth op de akker van Boaz</p>
<p class="p"><a name="2:1"></a>1 Nu had Naomi een bloedverwant van de kant van haar man, een zeer vermogend man,<span title="2:een zeer vermogend man - Letterlijk: een man, een held van vermogen.">&nbsp;*</span> uit het geslacht van Elimelech, en zijn naam was <span style="color:blue;" title="\xt Matt. 1:5">*&nbsp;</span>Boaz.</p>
<p class="p"><a name="2:2"></a>2 Ruth, de Moabitische, zei tegen Naomi: Laat mij toch naar de akker gaan en aren rapen achter hem in wiens ogen ik genade zal vinden. En zij zei tegen haar: Ga, mijn dochter.</p>
<p class="p"><a name="2:3"></a>3 Daarop ging zij <i>op weg</i>, kwam op de akker en raapte <i>aren</i> achter de maaiers. En het overkwam haar dat zij op een deel van de akker van Boaz <i>terechtkwam</i>, die uit het geslacht van Elimelech was.</p>
<p class="p"><a name="2:4"></a>4 En zie, Boaz kwam uit Bethlehem, en zei tegen de maaiers: De HEERE zij met u! En zij zeiden tegen hem: De HEERE zegene u!</p>
<p class="p"><a name="2:5"></a>5 Daarop zei Boaz tegen zijn knecht die over de maaiers aangesteld was: Wie behoort deze jonge vrouw toe?</p>
<p class="p"><a name="2:6"></a>6 De knecht die over de maaiers aangesteld was, antwoordde en zei: Dat is de Moabitische jonge vrouw die met Naomi teruggekeerd is uit het land Moab.</p>
<p class="p"><a name="2:7"></a>7 Zij zei: Laat mij toch <i>aren</i> rapen en verzamelen tussen de schoven, achter de maaiers. Zo is zij gekomen en zij is gebleven van vanmorgen af tot nu toe. Zij heeft bijna niet binnen gezeten.</p>
<p class="p"><a name="2:8"></a>8 Toen zei Boaz tegen Ruth: U hebt het gehoord, nietwaar, mijn dochter? Ga niet op een andere akker <i>aren</i> rapen. Ook moet u hier niet weggaan, maar u moet dicht bij de meisjes blijven <i>die voor</i> mij <i>werken</i>.</p>
<p class="p"><a name="2:9"></a>9 Uw ogen moeten op de akker <i>gericht</i> zijn die zij aan het maaien zijn en u moet achter hen aan gaan. Heb ik de knechten niet geboden dat zij u niet aanraken? Als u dorst hebt, mag u naar de <i>water</i>vaten gaan en drinken van wat de knechten zullen scheppen.</p>
<p class="p"><a name="2:10"></a>10 Toen wierp zij zich met het gezicht <i>ter aarde</i>, boog zich naar de grond en zei tegen hem: Waarom heb ik genade gevonden in uw ogen, dat u naar mij omziet, terwijl ik een buitenlandse ben?</p>
<p class="p"><a name="2:11"></a>11 Boaz antwoordde en zei tegen haar: Het is mij allemaal verteld, alles wat u na de dood van uw man voor uw schoonmoeder gedaan hebt, en hoe u uw vader en uw moeder en uw geboorteland hebt verlaten en naar een volk bent gegaan dat u voorheen<span title="2:voorheen - Letterlijk: gisteren en eergisteren.">&nbsp;*</span> niet kende.</p>
<p class="p"><a name="2:12"></a>12 Moge de HEERE uw daad vergelden, en moge uw loon volkomen zijn van de HEERE, de God van Israël, onder Wiens vleugels u gekomen bent om toevlucht te nemen.</p>
<p class="p"><a name="2:13"></a>13 En zij zei: Laat mij genade vinden in uw ogen, mijn heer, want u hebt mij getroost en u hebt naar het hart van uw dienares gesproken, hoewel ik niet ben als een van uw dienaressen.</p>
<p class="p"><a name="2:14"></a>14 Toen het etenstijd was, zei Boaz tegen haar: Kom er hier bij en eet van het brood en doop uw stukje <i>brood</i> in de zure wijn. Zo zat zij neer naast de maaiers, en hij reikte haar geroosterd koren aan. En zij at en werd verzadigd en hield nog over.</p>
<p class="p"><a name="2:15"></a>15 Toen zij opstond om <i>weer aren</i> te gaan rapen, gebood Boaz zijn knechten: Laat haar ook tussen de schoven rapen en val haar niet lastig.</p>
<p class="p"><a name="2:16"></a>16 Ja, laat ook opzettelijk voor haar wat vallen uit de bundels aren en laat het liggen, zodat zij het op kan rapen, en bestraf haar niet.</p>
<p class="p"><a name="2:17"></a>17 Zo raapte zij <i>aren</i> op de akker tot de avond. En wat zij geraapt had, klopte ze uit. Het was ongeveer een efa<span title="2:Een efa is een korenmaat van vermoedelijk tussen de 20 en 45 liter.">&nbsp;*</span> gerst.</p>
<p class="p"><a name="2:18"></a>18 En zij pakte het op en kwam in de stad. Haar schoonmoeder zag wat zij geraapt had. Ook haalde zij tevoorschijn wat zij overgehouden had, toen ze genoeg gegeten had,<span title="2:toen ... had - Letterlijk: van haar verzadiging.">&nbsp;*</span> en gaf het haar.</p>
<p class="p"><a name="2:19"></a>19 Vervolgens zei haar schoonmoeder tegen haar: Waar heb je vandaag <i>aren</i> geraapt en waar heb je gewerkt? Moge hij die naar je omgezien heeft, gezegend worden. En zij vertelde haar schoonmoeder bij wie zij gewerkt had en zei: De naam van de man bij wie ik vandaag gewerkt heb, is Boaz.</p>
<p class="p"><a name="2:20"></a>20 Toen zei Naomi tegen haar schoondochter: Moge hij, die zijn goedertierenheid niet onthouden heeft aan de levenden en aan de doden, gezegend worden door de HEERE. Verder zei Naomi tegen haar: Die man is nauw aan ons verwant, hij is een van onze lossers.</p>
<p class="p"><a name="2:21"></a>21 En Ruth, de Moabitische, zei: Bovendien heeft hij tegen mij gezegd: U moet dicht bij mijn knechten blijven, totdat zij met heel mijn oogst klaar zijn.</p>
<p class="p"><a name="2:22"></a>22 Naomi zei tegen haar schoondochter Ruth: Het is goed, mijn dochter, dat je met de meisjes <i>die voor</i> hem <i>werken</i> meegaat, zodat ze je op een andere akker niet lastigvallen.</p>
<p class="p"><a name="2:23"></a>23 Zo bleef zij dicht bij de meisjes van Boaz om <i>aren</i> te rapen, tot de gersteoogst en de tarweoogst voorbij waren. En zij bleef bij haar schoonmoeder.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=RUT&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=RUT&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

