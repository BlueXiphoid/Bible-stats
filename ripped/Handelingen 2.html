
<html>
  <head>
    <title>Handelingen 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE HANDELINGEN VAN DE HEILIGE APOSTELEN</h2></div><div align="center"><h3>BESCHREVEN DOOR</h3></div><div align="center"><h3>LUKAS</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">De uitstorting van de Heilige Geest</p>
<p class="p"><a name="2:1"></a>1 En toen de dag <span style="color:blue;" title="\xt Lev. 23:15; Deut. 16:9">*&nbsp;</span>van het Pinkster<i>feest</i> vervuld werd, waren zij allen <span style="color:blue;" title="\xt Hand. 1:14">*&nbsp;</span>eensgezind bijeen.</p>
<p class="p"><a name="2:2"></a>2 En plotseling kwam er uit de hemel een geluid als van een geweldige windvlaag en <i>dat</i> vervulde heel het huis waar zij zaten.</p>
<p class="p"><a name="2:3"></a>3 En aan hen werden tongen als van vuur gezien, die zich verdeelden, en het zat op ieder van hen.</p>
<p class="p"><a name="2:4"></a>4 <span style="color:blue;" title="\xt Matt. 3:11; Mark. 1:8; Luk. 3:16; Joh. 14:26; 15:26; 16:13; Hand. 11:15; 19:6">*&nbsp;</span>En zij werden allen vervuld met <i>de</i> Heilige Geest en begonnen te spreken <span style="color:blue;" title="\xt Mark. 16:17; Hand. 10:46">*&nbsp;</span>in andere talen, zoals de Geest hun gaf uit te spreken.</p>
<p class="p"><a name="2:5"></a>5 Nu woonden er Joden in Jeruzalem, godvrezende mannen uit alle volken die er onder de hemel zijn.</p>
<p class="p"><a name="2:6"></a>6 Toen dan dit geluid klonk, kwam de menigte samen en raakte in verwarring, want ieder hoorde hen in zijn eigen taal spreken.</p>
<p class="p"><a name="2:7"></a>7 En zij waren allen buiten zichzelf en verwonderden zich, en zij zeiden tegen elkaar: Zie, zijn het niet allen Galileeërs die daar spreken?</p>
<p class="p"><a name="2:8"></a>8 En hoe <i>kunnen</i> wij <i>hen dan</i> horen, eenieder in onze eigen taal, waarin wij geboren zijn?</p>
<p class="p"><a name="2:9"></a>9 Parthen, Meden en Elamieten en zij die inwoners zijn van Mesopotamië, Judea, Cappadocië, Pontus en Asia,</p>
<p class="p"><a name="2:10"></a>10 Frygië, Pamfylië, Egypte, en de streken van Libië, dat bij Cyrene <i>ligt</i>, alsook de <i>nu</i> hier verblijvende Romeinen, zowel Joden als proselieten,</p>
<p class="p"><a name="2:11"></a>11 Kretenzen en Arabieren, wij horen hen in onze taal over de grote werken van God spreken.</p>
<p class="p"><a name="2:12"></a>12 En zij waren allen buiten zichzelf en raakten in verlegenheid, en de één zei tegen de ander: Wat wil dit <i>toch</i> zeggen?</p>
<p class="p"><a name="2:13"></a>13 Anderen zeiden spottend: Zij zijn vol zoete wijn.</p>
<p class="s">De toespraak van Petrus op de Pinksterdag</p>
<p class="p"><a name="2:14"></a>14 Maar Petrus, die daar met de elf <i>andere apostelen</i> stond, verhief zijn stem en sprak tot hen: Joodse mannen en u allen die in Jeruzalem woont, dit moet u bekend zijn en laat mijn woorden tot uw oren doordringen:</p>
<p class="p"><a name="2:15"></a>15 deze <i>mensen</i> zijn namelijk niet dronken, zoals u vermoedt, want het is <i>pas</i> het derde uur van de dag.</p>
<p class="p"><a name="2:16"></a>16 Maar dit is wat gesproken is door de profeet Joël:</p>
<p class="p"><a name="2:17"></a>17 <span style="color:blue;" title="\xt Jes. 44:3; Ezech. 11:19; 36:27; Joël 2:28; Zach. 12:10; Joh. 7:38">*&nbsp;</span>En het zal zijn in de laatste dagen, zegt God, <i>dat</i> Ik zal <span style="color:blue;" title="\xt Hand. 10:45">*&nbsp;</span>uitstorten van Mijn Geest op alle vlees; en uw zonen en <span style="color:blue;" title="\xt Luk. 2:36; Hand. 21:9">*&nbsp;</span>uw dochters zullen profeteren, uw jongemannen zullen visioenen zien en uw ouderen zullen dromen dromen.</p>
<p class="p"><a name="2:18"></a>18 En ook op Mijn dienaren en op Mijn dienaressen zal Ik in die dagen van Mijn Geest uitstorten en zij zullen profeteren.</p>
<p class="p"><a name="2:19"></a>19 En Ik zal wonderen geven in de hemel boven en tekenen op de aarde beneden: bloed, vuur en rookwalm.</p>
<p class="p"><a name="2:20"></a>20 De zon zal veranderd worden in duisternis en de maan in bloed, voordat de grote en ontzagwekkende dag van de Heere komt.</p>
<p class="p"><a name="2:21"></a>21 <span style="color:blue;" title="\xt Joël 2:32; Rom. 10:13">*&nbsp;</span>En het zal <i>zo</i> zijn dat ieder die de Naam van de Heere zal aanroepen, zalig zal worden.</p>
<p class="p"><a name="2:22"></a>22 Israëlitische mannen, luister naar deze woorden: Jezus de Nazarener, een Man Die u van Godswege aangewezen is door krachten, wonderen en tekenen, die God in uw midden door Hem gedaan heeft, zoals u ook zelf weet,</p>
<p class="p"><a name="2:23"></a>23 deze <i>Jezus</i>, <span style="color:blue;" title="\xt Hand. 4:28">*&nbsp;</span>Die overeenkomstig het vastgestelde raadsbesluit en de voorkennis van God overgegeven is, <span style="color:blue;" title="\xt Hand. 5:30">*&nbsp;</span>hebt u <i>gevangen</i>genomen en door de handen van onrechtvaardigen aan het kruis gespijkerd en gedood.</p>
<p class="p"><a name="2:24"></a>24 <span style="color:blue;" title="\xt Hand. 10:40">*&nbsp;</span>God heeft Hem <i>echter</i> doen opstaan door de weeën van de dood te ontbinden, omdat het niet mogelijk was dat Hij daardoor vastgehouden zou worden.</p>
<p class="p"><a name="2:25"></a>25 Want David zegt over Hem: <span style="color:blue;" title="\xt Ps. 16:8">*&nbsp;</span>Ik zag de Heere altijd voor mij, want Hij is aan mijn rechter<i>hand</i>, opdat ik niet zou wankelen.</p>
<p class="p"><a name="2:26"></a>26 Daarom is mijn hart verblijd en mijn tong verheugt zich; ja, ook zal mijn vlees rusten in hoop,</p>
<p class="p"><a name="2:27"></a>27 want U zult mijn ziel in het graf niet verlaten en Uw Heilige niet <i>over</i>geven om ontbinding te zien.</p>
<p class="p"><a name="2:28"></a>28 U hebt mij de wegen ten leven bekendgemaakt. U zult mij vervullen met vreugde door Uw aangezicht.</p>
<p class="p"><a name="2:29"></a>29 Mannenbroeders, het is <i>mij</i> toegestaan over de aartsvader David vrijuit tegen u te zeggen dat <span style="color:blue;" title="\xt 1 Kon. 2:10; Hand. 13:36">*&nbsp;</span>hij én gestorven én begraven is, en dat zijn graf tot op deze dag bij ons is.</p>
<p class="p"><a name="2:30"></a>30 Aangezien hij een profeet was en wist <span style="color:blue;" title="\xt 2 Sam. 7:12; Ps. 132:11; Luk. 1:32; Hand. 13:23; Rom. 1:3; 2 Tim. 2:8">*&nbsp;</span>dat God hem met een eed gezworen had dat Hij uit de vrucht van zijn lichaam,<span title="2:lichaam - Letterlijk: lendenen.">&nbsp;*</span> voor zover het <i>zijn</i> vlees betrof, de Christus zou doen opstaan om <i>Hem</i> op zijn troon te zetten,</p>
<p class="p"><a name="2:31"></a>31 <i>daarom</i> voorzag hij <i>dit</i> en zei hij over de opstanding van Christus <span style="color:blue;" title="\xt Ps. 16:10; Hand. 13:35">*&nbsp;</span>dat Zijn ziel niet is verlaten in het graf en dat Zijn vlees geen ontbinding heeft gezien.</p>
<p class="p"><a name="2:32"></a>32 Deze Jezus heeft God doen opstaan, <span style="color:blue;" title="\xt Joh. 15:27; Hand. 1:8">*&nbsp;</span>waarvan wij allen getuigen zijn.</p>
<p class="p"><a name="2:33"></a>33 Hij dan, Die <span style="color:blue;" title="\xt Hand. 5:31; Filipp. 2:9">*&nbsp;</span>door de rechter<i>hand</i> van God verhoogd is en <span style="color:blue;" title="\xt Hand. 1:4">*&nbsp;</span>de belofte van de Heilige Geest ontvangen heeft van de Vader, heeft dit <span style="color:blue;" title="\xt Hand. 10:45">*&nbsp;</span>uitgestort wat u nu ziet en hoort.</p>
<p class="p"><a name="2:34"></a>34 David is immers niet opgevaren naar de hemelen, maar hij zegt: <span style="color:blue;" title="\xt Ps. 110:1; 1 Kor. 15:25; Efez. 1:20; Hebr. 1:13">*&nbsp;</span>De Heere heeft gesproken tot Mijn Heere: Zit aan Mijn rechter<i>hand</i>,</p>
<p class="p"><a name="2:35"></a>35 totdat Ik Uw vijanden neergelegd zal hebben als een voetbank voor Uw voeten.</p>
<p class="p"><a name="2:36"></a>36 Laat dan heel het huis van Israël zeker weten dat God Hem tot een Heere en Christus gemaakt heeft, <i>namelijk</i> deze Jezus, Die u gekruisigd hebt.</p>
<p class="s">De eerste bekeerden</p>
<p class="p"><a name="2:37"></a>37 <span style="color:blue;" title="\xt Zach. 12:10; Luk. 3:10; Hand. 9:6">*&nbsp;</span>En toen zij <i>dit</i> hoorden, werden zij diep in het hart geraakt en zeiden tegen Petrus en de andere apostelen: <span style="color:blue;" title="\xt Hand. 16:30">*&nbsp;</span>Wat moeten wij doen, mannenbroeders?</p>
<p class="p"><a name="2:38"></a>38 En Petrus zei tegen hen: Bekeer u en laat ieder van u gedoopt worden in de Naam van Jezus Christus, tot vergeving van de zonden; en u zult de gave van de Heilige Geest ontvangen.</p>
<p class="p"><a name="2:39"></a>39 Want voor u is de belofte en voor uw <span style="color:blue;" title="\xt Joël 2:28">*&nbsp;</span>kinderen en voor allen <span style="color:blue;" title="\xt Efez. 2:13">*&nbsp;</span>die veraf zijn, zovelen als de Heere, onze God, ertoe roepen zal.</p>
<p class="p"><a name="2:40"></a>40 En met veel meer andere woorden legde hij getuigenis af en spoorde hij <i>hen</i> aan met de woorden: Laat u behouden uit dit verkeerde geslacht!</p>
<p class="p"><a name="2:41"></a>41 Zij nu die zijn woord met vreugde aannamen, werden gedoopt; en ongeveer drieduizend zielen werden er op die dag <i>aan hen</i> toegevoegd.</p>
<p class="p"><a name="2:42"></a>42 En zij volhardden in de leer van de apostelen en in de gemeenschap, in het breken van het brood en in de gebeden.</p>
<p class="p"><a name="2:43"></a>43 En er kwam vrees over iedereen;<span title="2:iedereen - Letterlijk: elke ziel.">&nbsp;*</span> en er werden <span style="color:blue;" title="\xt Mark. 16:17; Hand. 5:12">*&nbsp;</span>veel wonderen en tekenen door de apostelen gedaan.</p>
<p class="p"><a name="2:44"></a>44 <span style="color:blue;" title="\xt Deut. 15:4; Hand. 4:32">*&nbsp;</span>En allen die geloofden, waren bijeen en hadden alle dingen gemeenschappelijk;</p>
<p class="p"><a name="2:45"></a>45 en zij verkochten <i>hun</i> bezittingen en eigendommen <span style="color:blue;" title="\xt Jes. 58:7; Hand. 4:35">*&nbsp;</span>en verdeelden die onder allen, naar dat ieder nodig had.</p>
<p class="p"><a name="2:46"></a>46 En zij bleven dagelijks <span style="color:blue;" title="\xt Hand. 1:14; 20:7">*&nbsp;</span>eensgezind in de tempel bijeenkomen, en terwijl zij van huis tot huis brood braken, namen zij gezamenlijk voedsel <i>tot zich</i>, met vreugde en in eenvoud van hart;</p>
<p class="p"><a name="2:47"></a>47 en zij loofden God en vonden genade bij heel het volk. <span style="color:blue;" title="\xt Hand. 5:14; 11:21">*&nbsp;</span>En de Heere voegde dagelijks <i>mensen</i> die zalig werden, aan de gemeente toe.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

