
<html>
  <head>
    <title>Psalmen 74</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>PSALMEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PSA&hoofdstuk=73">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PSA&hoofdstuk=75">&nbsp;&#9658;</a></p><br />
<p class="c">&nbsp;<b>Hoofdstuk 74</b></p>
<p class="s">Klaaglied over het verwoeste heiligdom</p><a name="74:1"></a>1 Een onderwijzing van Asaf.</p>
<p class="q">&nbsp;&nbsp;&nbsp;O God, waarom hebt U <i>ons</i> voor altijd verstoten?</p>

<p class="q2"><i>Waarom</i> ontbrandt Uw toorn tegen de schapen van Uw weide?</p>

<p class="q"><a name="74:2"></a>2 Denk aan Uw gemeente, die U vanouds verworven hebt,</p>
<p class="q2">de stam <i>die</i> Uw eigendom is, <i>die</i> U verlost hebt,</p>

<p class="q3">de berg Sion, waarop U gewoond hebt.</p>

<p class="q"><a name="74:3"></a>3 Richt Uw voeten naar wat voor altijd verwoest is,</p>
<p class="q2"><i>want</i> de vijand heeft alles in het heiligdom vernield.</p>

<p class="q"><a name="74:4"></a>4 Uw tegenstanders tierden midden in Uw ontmoetingsplaatsen;</p>
<p class="q2"><i>daar</i> stelden zij hun <i>zege</i>tekens als <i>ere</i>tekens op.</p>

<p class="q"><a name="74:5"></a>5 Zij raakten bekend als <i>lieden</i></p>
<p class="q2">die <i>hun</i> bijlen opheffen in dicht geboomte.</p>

<p class="q"><a name="74:6"></a>6 Zo sloegen zij al de graveringen ervan</p>
<p class="q2">met houwelen en mokers in stukken.</p>

<p class="q"><a name="74:7"></a>7 <span style="color:blue;" title="\xt 2 Kon. 25:9">*&nbsp;</span>Zij staken Uw heiligdom in brand;</p>
<p class="q2">tot de grond toe ontheiligden zij de woning van Uw Naam.</p>

<p class="q"><a name="74:8"></a>8 Zij zeiden in hun hart: Laten wij die gezamenlijk plunderen!</p>
<p class="q2">Zij verbrandden al Gods ontmoetingsplaatsen in het land.</p>

<p class="q"><a name="74:9"></a>9 Onze tekenen zien wij niet, er is geen profeet meer;</p>
<p class="q2">er is niemand onder ons die weet hoelang <i>nog</i>.</p>

<p class="q"><a name="74:10"></a>10 Hoelang, o God, zal de tegenstander <i>U</i> smaden?</p>
<p class="q2">Zal de vijand Uw Naam voor altijd lasteren?</p>

<p class="q"><a name="74:11"></a>11 Waarom trekt U Uw hand terug, Uw <i>sterke</i> rechterhand?</p>
<p class="q2"><i>Trek haar</i> uit het midden van Uw boezem. Maak er een eind aan!</p>

<p class="q"><a name="74:12"></a>12 Toch is God mijn Koning van oudsher,</p>
<p class="q2">Die heil brengt hier op aarde.<span title="74:12 hier op aarde - Letterlijk: in het midden van de aarde.">&nbsp;*</span></p>

<p class="q"><a name="74:13"></a>13 <span style="color:blue;" title="\xt Ex. 14:21 enz.">*&nbsp;</span>Ú hebt door Uw macht de zee gespleten,</p>
<p class="q2">U hebt de koppen van de zeemonsters in de wateren vermorzeld.</p>

<p class="q"><a name="74:14"></a>14 Ú hebt de koppen van de Leviathan verbrijzeld,</p>
<p class="q2">U hebt hem tot voedsel gegeven aan het volk in de woestijn.</p>

<p class="q"><a name="74:15"></a>15 <span style="color:blue;" title="\xt Ex. 17:5,6; Num. 20:11; Ps. 105:41; Jes. 48:21">*&nbsp;</span>Ú hebt een bron en een beek doormidden gespleten,</p>
<p class="q2"><span style="color:blue;" title="\xt Joz. 3:13 enz.">*&nbsp;</span>Ú hebt altijd stromende rivieren laten uitdrogen.</p>

<p class="q"><a name="74:16"></a>16 De dag is van U, ook de nacht behoort U toe,</p>
<p class="q2"><span style="color:blue;" title="\xt Gen. 1:14 enz.">*&nbsp;</span>Ú hebt het licht en de zon hun plaats gegeven.</p>

<p class="q"><a name="74:17"></a>17 Ú hebt alle grenzen van de aarde vastgesteld;</p>
<p class="q2">zomer en winter, Ú hebt ze geformeerd.</p>

<p class="q"><a name="74:18"></a>18 Denk hieraan, de vijand heeft de HEERE gesmaad,</p>
<p class="q2">een dwaas volk heeft Uw Naam gelasterd.</p>

<p class="q"><a name="74:19"></a>19 Geef aan de <i>wilde</i> dieren de ziel van Uw tortelduif niet over,</p>
<p class="q2">vergeet niet voor altijd het volk van Uw ellendigen.</p>

<p class="q"><a name="74:20"></a>20 Aanschouw het verbond, want de duistere oorden van het land</p>
<p class="q2">zijn vol woningen van geweld.</p>

<p class="q"><a name="74:21"></a>21 Laat de verdrukte niet beschaamd terugkeren,</p>
<p class="q2">laat de ellendige en arme Uw Naam loven.</p>

<p class="q"><a name="74:22"></a>22 Sta op, o God, voer Uw rechtszaak,</p>
<p class="q2">denk aan de smaad <i>die</i> dwazen U de hele dag <i>aandoen</i>.</p>

<p class="q"><a name="74:23"></a>23 Vergeet het geroep van Uw tegenstanders niet;</p>
<p class="q2">het gejoel van wie tegen U opstaan, stijgt voortdurend op.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PSA&hoofdstuk=73">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PSA&hoofdstuk=75">&nbsp;&#9658;</a></p>            </p>
          </td>
        </tr>
      </table>
    </body>
</html>

