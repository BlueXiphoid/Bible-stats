
<html>
  <head>
    <title>Zefanja 3</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>Zefanja</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ZEP&hoofdstuk=2">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ZEP&hoofdstuk=4">&nbsp;&#9658;</a></p><br />
<p class="c">&nbsp;<b>Hoofdstuk 3</b></p>
<p class="s">Het oordeel over Jeruzalem</p>
<p class="q"><a name="3:1"></a>1 Wee de rebelse, de besmette,</p>
<p class="q2">de stad die onderdrukt!</p>

<p class="q"><a name="3:2"></a>2 Zij luistert niet naar de <i>roep</i>stem,</p>
<p class="q2">geen vermaning aanvaardt zij.</p>

<p class="q">&nbsp;&nbsp;&nbsp;Op de HEERE vertrouwt zij niet,</p>

<p class="q2">tot haar God nadert zij niet.</p>

<p class="q"><a name="3:3"></a>3 <span style="color:blue;" title="\xt Spr. 28:15; Ezech. 22:27">*&nbsp;</span>Haar vorsten zijn in haar midden</p>
<p class="q2">brullende leeuwen.</p>

<p class="q">&nbsp;&nbsp;&nbsp;Haar rechters zijn avondwolven,</p>

<p class="q2">die tegen de morgen niets <i>meer</i> te knagen hebben.</p>

<p class="q"><a name="3:4"></a>4 <span style="color:blue;" title="\xt Jer. 23:11,32; Hos. 9:7">*&nbsp;</span>Haar profeten zijn lichtzinnig,</p>
<p class="q2">mannen <i>vol</i> trouweloosheid.</p>

<p class="q">&nbsp;&nbsp;&nbsp;Haar priesters ontheiligen het heilige,</p>

<p class="q2">zij doen de wet geweld aan.</p>

<p class="q"><a name="3:5"></a>5 De rechtvaardige HEERE is in haar midden,</p>
<p class="q2">Hij <span style="color:blue;" title="\xt Deut. 32:4">*&nbsp;</span>doet geen onrecht.</p>

<p class="q">&nbsp;&nbsp;&nbsp;Elke morgen brengt Hij Zijn recht aan het licht,</p>

<p class="q2">er ontbreekt niets aan.</p>

<p class="q3">Maar wie onrecht doet, kent geen schaamte.</p>

<p class="q"><a name="3:6"></a>6 Ik heb heidenvolken uitgeroeid,</p>
<p class="q2">hun hoektorens zijn verwoest.</p>

<p class="q">&nbsp;&nbsp;&nbsp;Ik heb hun straten leeggemaakt,</p>

<p class="q2">niemand trekt er <i>nog</i> doorheen.</p>

<p class="q">&nbsp;&nbsp;&nbsp;Hun steden liggen in puin;</p>

<p class="q2">er is niemand <i>meer</i>,</p>

<p class="q3">geen <i>enkele</i> inwoner.</p>

<p class="q"><a name="3:7"></a>7 Ik zei: <i>Nu</i> zult u Mij zeker vrezen,</p>
<p class="q2">u zult de vermaning aanvaarden,</p>

<p class="q">&nbsp;&nbsp;&nbsp;opdat haar woning niet uitgeroeid zou worden,</p>

<p class="q2">hoe Ik haar ook gestraft zou hebben.</p>

<p class="q">&nbsp;&nbsp;&nbsp;Toch waren zij er vroeg bij,</p>

<p class="q2">zij hebben totaal verderfelijk gehandeld.<span title="3:7 zij ... gehandeld - Letterlijk: zij hebben al hun daden verdorven.">&nbsp;*</span></p>

<p class="q"><a name="3:8"></a>8 Daarom, verwacht Mij, spreekt de HEERE,</p>
<p class="q2">op de dag dat Ik opsta om buit <i>te halen</i>,</p>

<p class="q">&nbsp;&nbsp;&nbsp;want Mijn oordeel is de heidenvolken te verzamelen,</p>

<p class="q2">de koninkrijken bijeen te brengen,</p>

<p class="q">&nbsp;&nbsp;&nbsp;om over hen Mijn gramschap uit te storten,</p>

<p class="q2">heel Mijn brandende toorn.</p>

<p class="q">&nbsp;&nbsp;&nbsp;Want door het vuur van Mijn na-ijver zal heel dit land verteerd worden.</p>

<p class="s">Heil na het oordeel</p>
<p class="q"><a name="3:9"></a>9 Voorzeker, dan zal Ik bij de volken</p>
<p class="q2"><i>de lippen</i> veranderen in reine lippen,</p>

<p class="q">&nbsp;&nbsp;&nbsp;zodat zij allen de Naam van de HEERE zullen aanroepen,</p>

<p class="q2">om Hem schouder aan schouder<span title="3:9 schouder aan schouder - Letterlijk: met een eenparige schouder.">&nbsp;*</span> te dienen.</p>

<p class="q"><a name="3:10"></a>10 Van over de rivieren van Cusj</p>
<p class="q2">zullen zij die vurig tot Mij bidden,</p>

<p class="q">&nbsp;&nbsp;&nbsp;het volk, overal door Mij verspreid,<span title="3:10 het volk ... verspreid - Letterlijk: de dochter van Mijn verspreiden.">&nbsp;*</span></p>

<p class="q2">Mijn offer brengen.</p>

<p class="q"><a name="3:11"></a>11 Op die dag</p>
<p class="q">&nbsp;&nbsp;&nbsp;zult u niet beschaamd zijn over al uw daden</p>

<p class="q2">waarmee u tegen Mij in opstand kwam,</p>

<p class="q">&nbsp;&nbsp;&nbsp;want dan zal Ik hen uit uw midden wegdoen</p>

<p class="q2">die uitgelaten zijn over uw hoogmoed.</p>

<p class="q">&nbsp;&nbsp;&nbsp;Voortaan zult u zich niet meer verheffen</p>

<p class="q2">omwille van Mijn heilige berg.</p>

<p class="q"><a name="3:12"></a>12 Maar Ik zal in uw midden doen overblijven</p>
<p class="q2">een ellendig en arm volk.</p>

<p class="q">&nbsp;&nbsp;&nbsp;Zij zullen op de Naam van de HEERE vertrouwen.</p>

<p class="q2"><a name="3:13"></a>13 Het overblijfsel van Israël</p>
<p class="q">&nbsp;&nbsp;&nbsp;zal geen onrecht doen</p>

<p class="q2">en geen leugen spreken,</p>

<p class="q">&nbsp;&nbsp;&nbsp;en in hun mond zal niet gevonden worden</p>

<p class="q2">een tong die bedriegt.</p>

<p class="q">&nbsp;&nbsp;&nbsp;Ja, zij zullen weiden en neerliggen,</p>

<p class="q2">en niemand zal <i>hun</i> schrik aanjagen.</p>

<p class="q"><a name="3:14"></a>14 Zing vrolijk, <span style="color:blue;" title="\xt Zach. 9:9">*&nbsp;</span>dochter van Sion!</p>
<p class="q2">Juich, Israël!</p>

<p class="q">&nbsp;&nbsp;&nbsp;Wees blij en spring op van vreugde met heel <i>uw</i> hart,</p>

<p class="q2"><span style="color:blue;" title="\xt Zach. 9:9">*&nbsp;</span>dochter van Jeruzalem!</p>

<p class="q"><a name="3:15"></a>15 De HEERE heeft uw oordelen weggenomen,</p>
<p class="q2">Hij heeft uw vijand weggevaagd.</p>

<p class="q">&nbsp;&nbsp;&nbsp;De Koning van Israël, de HEERE, is in uw midden:</p>

<p class="q2">u zult geen kwaad meer zien.</p>

<p class="q"><a name="3:16"></a>16 Op die dag zal tegen Jeruzalem gezegd worden:</p>
<p class="q">&nbsp;&nbsp;&nbsp;Wees niet bevreesd, Sion!</p>

<p class="q2">Verlies de moed niet.<span title="3:16 Verlies de moed niet - Letterlijk: Laat uw handen niet slap worden.">&nbsp;*</span></p>

<p class="q"><a name="3:17"></a>17 De HEERE, uw God, is in uw midden,</p>
<p class="q2">een Held, <i>Die</i> verlossen zal.</p>

<p class="q">&nbsp;&nbsp;&nbsp;Hij zal Zich over u verheugen met blijdschap.</p>

<p class="q2">Hij zal zwijgen in Zijn liefde.</p>

<p class="q">&nbsp;&nbsp;&nbsp;Hij zal Zich over u verblijden met gejuich.</p>

<p class="q2"><a name="3:18"></a>18 Wie bedroefd zijn vanwege de samenkomst</p>
<p class="q">&nbsp;&nbsp;&nbsp;zal Ik verzamelen, zij zijn uit u;</p>

<p class="q2">de smaad <i>drukt als</i> een last op hen.</p>

<p class="q"><a name="3:19"></a>19 Zie, in die tijd ga Ik optreden</p>
<p class="q2">tegen al uw verdrukkers.</p>

<p class="q">&nbsp;&nbsp;&nbsp;Ik zal verlossen wie mank gaat,</p>

<p class="q2">bijeenbrengen wie verdreven is.</p>

<p class="q">&nbsp;&nbsp;&nbsp;Ik zal hen maken tot lof en tot een naam</p>

<p class="q2">in heel het land waar zij beschaamd waren.</p>

<p class="q"><a name="3:20"></a>20 In die tijd zal Ik u <i>hierheen</i> brengen,</p>
<p class="q2">namelijk in de tijd dat Ik u zal bijeenbrengen.</p>

<p class="q">&nbsp;&nbsp;&nbsp;Voorzeker, Ik zal u maken tot een naam en tot lof</p>

<p class="q2">onder alle volken van de aarde,</p>

<p class="q">&nbsp;&nbsp;&nbsp;wanneer Ik voor uw ogen een omkeer in uw gevangenschap breng,</p>

<p class="q2">zegt de HEERE.</p>
            </p>
          </td>
        </tr>
      </table>
    </body>
</html>

