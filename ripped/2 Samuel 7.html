
<html>
  <head>
    <title>2 Samuel 7</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>SAMUEL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2SA&hoofdstuk=6">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2SA&hoofdstuk=8">&nbsp;&#9658;</a></p><br />
<p class="c">&nbsp;<b>Hoofdstuk 7</b></p>
<p class="s">Het erfelijk koningschap aan David toegezegd</p>
<p class="p"><a name="7:1"></a>1 En <span style="color:blue;" title="\xt Kron. 17">*&nbsp;</span>het gebeurde, toen de koning in zijn huis zat, en de HEERE hem rust gegeven had van al zijn vijanden van rondom,</p>
<p class="p"><a name="7:2"></a>2 dat de koning tegen de profeet Nathan zei: Zie toch, ik verblijf in een huis van ceder<i>hout</i>, terwijl de ark van God te midden van tentdoek verblijft.</p>
<p class="p"><a name="7:3"></a>3 Nathan zei tegen de koning: Ga <i>uw gang</i>, doe al wat in uw hart is, want de HEERE is met u.</p>
<p class="p"><a name="7:4"></a>4 Maar in die nacht gebeurde het dat het woord van de HEERE tot Nathan kwam:</p>
<p class="p"><a name="7:5"></a>5 Ga en zeg tegen Mijn dienaar, tegen David: Zo zegt de HEERE: Zou ú voor Mij een huis bouwen, voor Mij om in te wonen?</p>
<p class="p"><a name="7:6"></a>6 Ik heb immers niet in een huis gewoond, <span style="color:blue;" title="\xt 1 Kon. 8:16">*&nbsp;</span>van de dag af dat Ik de Israëlieten uit Egypte deed optrekken tot deze dag toe, maar Ik ben in een tent, in een tabernakel rondgetrokken.</p>
<p class="p"><a name="7:7"></a>7 Heb Ik <i>ooit</i>, overal waar Ik met al de Israëlieten rondtrok, een woord gesproken tot een van de stammen van Israël, die Ik bevolen had Mijn volk Israël te weiden: Waarom bouwt u voor Mij geen huis van ceder<i>hout</i>?</p>
<p class="p"><a name="7:8"></a>8 Nu dan, dit moet u tegen Mijn dienaar zeggen, tegen David: Zo zegt de HEERE van de legermachten: <span style="color:blue;" title="\xt 1 Sam. 16:11,12; Ps. 78:70">*&nbsp;</span>Ik heb u van de schaapskooi vandaan gehaald, van achter het kleinvee, om een leider over Mijn volk te zijn, over Israël.</p>
<p class="p"><a name="7:9"></a>9 Ik was met u <span style="color:blue;" title="\xt 2 Sam. 8:6,14">*&nbsp;</span>overal waar u heen ging, en heb al uw vijanden voor uw <i>ogen</i> uitgeroeid. Ik heb een grote naam voor u gemaakt, zoals de naam van de groten die op aarde zijn.</p>
<p class="p"><a name="7:10"></a>10 Ik heb aan Mijn volk, aan Israël, een plaats toegewezen en het <i>daar</i> geplant, zodat het in zijn eigen <i>gebied</i> woont en niet meer heen en weer gedreven wordt. En onrechtvaardige mensen zullen het niet meer verdrukken zoals vroeger,</p>
<p class="p"><a name="7:11"></a>11 en sinds de dag waarop Ik richters aangesteld heb over Mijn volk Israël. Maar Ik heb u rust gegeven van al uw vijanden. Ook maakt de HEERE u bekend dat de HEERE voor ú een huis zal maken.</p>
<p class="p"><a name="7:12"></a>12 <span style="color:blue;" title="\xt 1 Kon. 8:20">*&nbsp;</span>Wanneer uw dagen voorbij zijn en u met uw vaderen ontslapen bent, zal Ik uw nakomeling na u, die uit uw lichaam voortkomt, doen opstaan en Ik zal zijn koningschap bevestigen.</p>
<p class="p"><a name="7:13"></a>13 <span style="color:blue;" title="\xt 1 Kon. 5:5; 6:12; 1 Kron. 22:10">*&nbsp;</span>Die zal voor Mijn Naam een huis bouwen, en Ik zal de troon van zijn koningschap voor eeuwig bevestigen.</p>
<p class="p"><a name="7:14"></a>14 <span style="color:blue;" title="\xt Ps. 89:27; Hebr. 1:5">*&nbsp;</span>Ík zal hem tot een Vader zijn, en híj zal Mij tot een zoon zijn, wat <i>wil zeggen</i>: <span style="color:blue;" title="\xt Ps. 89:31 enz.">*&nbsp;</span>als hij zich misdraagt, zal Ik hem terechtwijzen met een stok <i>als</i> van mensen en met slagen <i>als</i> van mensenkinderen.</p>
<p class="p"><a name="7:15"></a>15 Maar Mijn goedertierenheid zal van hem niet wijken, zoals Ik die deed wijken van Saul, die Ik voor uw <i>ogen</i> weggenomen heb.</p>
<p class="p"><a name="7:16"></a>16 Uw huis en uw koningschap zullen voor uw <i>ogen</i> voor eeuwig vaststaan, uw troon zal voor eeuwig zeker zijn.</p>
<p class="p"><a name="7:17"></a>17 Overeenkomstig al deze woorden en heel dit visioen, zo sprak Nathan tot David.</p>
<p class="s">Dankgebed van David</p>
<p class="p"><a name="7:18"></a>18 Toen ging koning David <i>de heilige tent</i> binnen en nam plaats voor het aangezicht van de HEERE. Hij zei: Wie ben ik, Heere HEERE, en wat is mijn huis dat U mij tot hiertoe gebracht hebt?</p>
<p class="p"><a name="7:19"></a>19 En dit was in Uw ogen nog gering, Heere HEERE, en U hebt ook <i>nog</i> over het huis van Uw dienaar gesproken tot in verre <i>tijden</i>; en dit <i>overeenkomstig</i> de wet van de mensen, Heere HEERE!</p>
<p class="p"><a name="7:20"></a>20 En wat zal David nog meer tot U spreken? Ú kent Uw dienaar immers, Heere HEERE.</p>
<p class="p"><a name="7:21"></a>21 Omwille van Uw woord en naar Uw hart hebt U al deze grote dingen gedaan, en aan Uw dienaar bekendgemaakt.</p>
<p class="p"><a name="7:22"></a>22 Daarom bent U groot, Heere God, <span style="color:blue;" title="\xt Deut. 3:24; 4:35; 32:39; 1 Sam. 2:2; Ps. 86:8; Jes. 45:5,18,22; Mark. 12:29,32">*&nbsp;</span>want er is niemand zoals U, en er is geen God dan U alleen, <i>zoals blijkt</i> uit alles wat wij met onze <i>eigen</i> oren gehoord hebben.</p>
<p class="p"><a name="7:23"></a>23 <span style="color:blue;" title="\xt Deut. 4:7; 33:29; Ps. 147:20">*&nbsp;</span>En wie is als Uw volk, als Israël, het enige volk op de aarde dat God is gaan verlossen om voor Hem een volk te zijn, om Zich een Naam te maken en voor u, <i>Israël</i>, deze grote en ontzagwekkende dingen te doen: voor Uw land, voor <i>de ogen van</i> Uw volk, dat U voor Uzelf uit Egypte verlost hebt <i>van</i> heidenvolken en hun goden.</p>
<p class="p"><a name="7:24"></a>24 U hebt Uw volk Israël voor eeuwig voor Uzelf bevestigd als Uw volk, en Ú, HEERE, bent hun tot een God geworden.</p>
<p class="p"><a name="7:25"></a>25 Nu dan, HEERE God, laat dit woord dat U over Uw dienaar en over zijn huis gesproken hebt, voor eeuwig bestaan, en doe zoals U gesproken hebt.</p>
<p class="p"><a name="7:26"></a>26 En laat Uw Naam tot in eeuwigheid grootgemaakt worden door te zeggen: De HEERE van de legermachten is God over Israël, en het huis van Uw dienaar David zal zeker zijn voor Uw aangezicht.</p>
<p class="p"><a name="7:27"></a>27 Want U, HEERE van de legermachten, God van Israël, U hebt voor het oor van Uw dienaar onthuld: Ik zal voor u een huis bouwen. Daarom heeft Uw dienaar vrijmoedigheid<span title="7:vrijmoedigheid - Letterlijk: zijn hart.">&nbsp;*</span> gevonden dit gebed tot U te bidden.</p>
<p class="p"><a name="7:28"></a>28 Nu dan, Heere HEERE, U bent die God en <span style="color:blue;" title="\xt Joh. 17:17">*&nbsp;</span>Uw woorden zijn waarheid, en U hebt dit goede tot Uw dienaar gesproken.</p>
<p class="p"><a name="7:29"></a>29 Moge het U dan nu behagen het huis van Uw dienaar te zegenen, dat het voor eeuwig voor Uw aangezicht zal zijn; want U, Heere HEERE, hebt <i>het</i> gesproken, en met Uw zegen zal het huis van Uw dienaar voor eeuwig gezegend worden.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2SA&hoofdstuk=6">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2SA&hoofdstuk=8">&nbsp;&#9658;</a></p>            </p>
          </td>
        </tr>
      </table>
    </body>
</html>

