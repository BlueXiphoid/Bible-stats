
<html>
  <head>
    <title>Johannes 9</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>JOHANNES</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JHN&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JHN&hoofdstuk=10">&nbsp;&#9658;</a></p><br />
<p class="c">&nbsp;<b>Hoofdstuk 9</b></p>
<p class="s">De genezing van de blindgeborene</p>
<p class="p"><a name="9:1"></a>1 En in het voorbijgaan zag Hij iemand <i>die</i> blind <i>was</i> van de geboorte af.</p>
<p class="p"><a name="9:2"></a>2 En Zijn discipelen vroegen Hem: Rabbi, wie heeft er gezondigd, hij of zijn ouders, dat hij blind geboren zou worden?</p>
<p class="p"><a name="9:3"></a>3 Jezus antwoordde: Hij heeft niet gezondigd en zijn ouders ook niet, <span style="color:blue;" title="\xt Joh. 11:4">*&nbsp;</span>maar <i>dit is gebeurd</i>, opdat de werken van God in hem geopenbaard zouden worden.</p>
<p class="p"><a name="9:4"></a>4 <span style="color:blue;" title="\xt Joh. 5:19">*&nbsp;</span>Ik moet de werken doen van Hem Die Mij gezonden heeft, zolang het dag is; er komt een nacht waarin niemand kan werken.</p>
<p class="p"><a name="9:5"></a>5 Zolang Ik in de wereld ben, ben Ik <span style="color:blue;" title="\xt Jes. 42:6; Luk. 2:32; Joh. 1:9; 8:12; 12:35,46; Hand. 13:47">*&nbsp;</span>het Licht der wereld.</p>
<p class="p"><a name="9:6"></a>6 Nadat Hij dit gezegd had, <span style="color:blue;" title="\xt Mark. 8:23">*&nbsp;</span>spuwde Hij op de grond, maakte slijk met het speeksel en streek het slijk op de ogen van de blinde,</p>
<p class="p"><a name="9:7"></a>7 en Hij zei tegen hem: Ga heen, was u in het badwater Siloam (wat vertaald wordt <i>met</i>: Uitgezonden). Hij dan ging weg en waste zich en kwam ziende <i>terug</i>.</p>
<p class="p"><a name="9:8"></a>8 De buren dan en zij die eerder gezien hadden dat hij blind was, zeiden: Is deze het niet die zat <span style="color:blue;" title="\xt Hand. 3:2">*&nbsp;</span>te bedelen?</p>
<p class="p"><a name="9:9"></a>9 Anderen zeiden: Hij is het; en <i>weer</i> anderen: Hij lijkt op hem. Hij zei: Ik ben het.</p>
<p class="p"><a name="9:10"></a>10 Zij dan zeiden tegen hem: Hoe zijn uw ogen geopend?</p>
<p class="p"><a name="9:11"></a>11 Hij antwoordde en zei: Een Mens, genaamd Jezus, maakte slijk, bestreek mijn ogen en zei tegen mij: Ga heen naar het badwater Siloam en was u. En ik ging weg, waste mij en werd ziende.</p>
<p class="p"><a name="9:12"></a>12 Zij dan zeiden tegen hem: Waar is Hij? Hij zei: Ik weet het niet.</p>
<p class="p"><a name="9:13"></a>13 Zij brachten hem die eerder blind was, naar de Farizeeën.</p>
<p class="p"><a name="9:14"></a>14 <span style="color:blue;" title="\xt Matt. 12:1; Mark. 2:23; Luk. 6:1; Joh. 5:9">*&nbsp;</span>En het was sabbat toen Jezus het slijk maakte en zijn ogen opende.</p>
<p class="s">Miskenning door de Joodse leiders</p>
<p class="p"><a name="9:15"></a>15 Opnieuw vroegen nu ook de Farizeeën hem hoe hij ziende geworden was. En hij zei tegen hen: Hij legde slijk op mijn ogen, ik waste mij, en ik zie.</p>
<p class="p"><a name="9:16"></a>16 Sommigen dan van de Farizeeën zeiden: Deze Mens is niet van God, want Hij neemt de sabbat niet in acht. Anderen zeiden: <span style="color:blue;" title="\xt Vers 33; Joh. 3:2">*&nbsp;</span>Hoe kan een zondig mens zulke tekenen doen? <span style="color:blue;" title="\xt Joh. 7:12; 10:19">*&nbsp;</span>En er was verdeeldheid onder hen.</p>
<p class="p"><a name="9:17"></a>17 Zij zeiden opnieuw tegen de blinde: U <i>dan</i>, wat zegt u van Hem, omdat Hij uw ogen geopend heeft? En hij zei: <span style="color:blue;" title="\xt Luk. 7:16; 24:19; Joh. 4:19; 6:14">*&nbsp;</span>Hij is een Profeet.</p>
<p class="p"><a name="9:18"></a>18 De Joden dan geloofden niet van hem dat hij blind geweest was en ziende was geworden, totdat zij de ouders geroepen hadden van hem die ziende geworden was.</p>
<p class="p"><a name="9:19"></a>19 En zij vroegen hun: Is dit uw zoon, van wie u zegt dat hij blindgeboren is? Hoe kan hij dan nu zien?</p>
<p class="p"><a name="9:20"></a>20 Zijn ouders antwoordden hun en zeiden: Wij weten dat dit onze zoon is en dat hij blindgeboren is,</p>
<p class="p"><a name="9:21"></a>21 maar hoe hij nu ziet, weten wij niet, of wie zijn ogen geopend heeft, weten wij niet. Hij is volwassen, vraag <i>het</i> hemzelf, hij zal voor zichzelf spreken.</p>
<p class="p"><a name="9:22"></a>22 Dit zeiden zijn ouders <span style="color:blue;" title="\xt Joh. 7:13; 12:42">*&nbsp;</span>omdat zij bevreesd waren voor de Joden; <span style="color:blue;" title="\xt Joh. 12:42">*&nbsp;</span>want de Joden waren al overeengekomen dat, als iemand zou belijden dat Hij de Christus <i>was</i>, hij uit de synagoge geworpen zou worden.</p>
<p class="p"><a name="9:23"></a>23 Daarom zeiden zijn ouders: Hij is volwassen, vraag <i>het</i> hemzelf.</p>
<p class="p"><a name="9:24"></a>24 Zij dan riepen voor de tweede keer de man die blind geweest was, en zeiden tegen hem: <span style="color:blue;" title="\xt Joz. 7:19">*&nbsp;</span>Geef God de eer, wij weten dat deze Mens een zondaar is.</p>
<p class="p"><a name="9:25"></a>25 Hij dan antwoordde en zei: Of Hij een zondaar is, weet ik niet; één ding weet ik, dat ik blind was en nu zie.</p>
<p class="p"><a name="9:26"></a>26 En zij zeiden opnieuw tegen hem: Wat heeft Hij met u gedaan? Hoe heeft Hij uw ogen geopend?</p>
<p class="p"><a name="9:27"></a>27 Hij antwoordde hun: Ik heb het u al gezegd, maar u hebt niet geluisterd; waarom wilt u het nog eens horen? Wilt u soms ook Zijn discipelen worden?</p>
<p class="p"><a name="9:28"></a>28 Zij dan scholden hem uit en zeiden: U bent een discipel van Hem, maar wij zijn discipelen van Mozes.</p>
<p class="p"><a name="9:29"></a>29 Wij weten dat God tot Mozes gesproken heeft, maar van Deze weten wij niet waar Hij vandaan komt.</p>
<p class="p"><a name="9:30"></a>30 De man antwoordde en zei tegen hen: Er is toch iets wonderlijks in dat u niet weet waar Hij vandaan komt en dat Hij <i>toch</i> mijn ogen geopend heeft.</p>
<p class="p"><a name="9:31"></a>31 <span style="color:blue;" title="\xt Spr. 15:29; 28:9; Jes. 1:15; Micha 3:4">*&nbsp;</span>Wij weten toch dat God niet naar zondaars luistert, maar als iemand godvrezend is en Zijn wil doet, naar hem hoort Hij.</p>
<p class="p"><a name="9:32"></a>32 Door de eeuwen heen is het niet gehoord dat iemand de ogen van een blindgeborene geopend heeft.</p>
<p class="p"><a name="9:33"></a>33 Als Deze niet van God was, zou Hij niets kunnen doen.</p>
<p class="p"><a name="9:34"></a>34 Zij antwoordden en zeiden tegen hem: U bent geheel in zonden geboren, en onderwijst u ons? En zij wierpen hem <i>de synagoge</i> uit.</p>
<p class="p"><a name="9:35"></a>35 Jezus hoorde dat zij hem uit <i>de synagoge</i> geworpen hadden, en toen Hij hem gevonden had, zei Hij tegen hem: Gelooft u in de Zoon van God?</p>
<p class="p"><a name="9:36"></a>36 Hij antwoordde en zei: Wie is Hij, Heere, zodat ik in Hem kan geloven?</p>
<p class="p"><a name="9:37"></a>37 En Jezus zei tegen hem: Die u gezien hebt <span style="color:blue;" title="\xt Joh. 4:26">*&nbsp;</span>én Die met u spreekt, Die is het.</p>
<p class="p"><a name="9:38"></a>38 En hij zei: Ik geloof, Heere! En hij aanbad Hem.</p>
<p class="p"><a name="9:39"></a>39 En Jezus zei: <span style="color:blue;" title="\xt Joh. 3:17; 12:47">*&nbsp;</span>Ik ben tot een oordeel in deze wereld gekomen, <span style="color:blue;" title="\xt Matt. 13:13">*&nbsp;</span>opdat zij die niet zien, zien zouden, en die zien, blind zouden worden.</p>
<p class="p"><a name="9:40"></a>40 En <i>sommigen</i> van de Farizeeën die bij Hem waren, hoorden dit en zeiden tegen Hem: Zijn wij dan soms ook blind?</p>
<p class="p"><a name="9:41"></a>41 Jezus zei tegen hen: Als u blind was, zou u geen zonde hebben, maar nu u zegt: Wij zien, zo blijft dan uw zonde.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JHN&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JHN&hoofdstuk=10">&nbsp;&#9658;</a></p>            </p>
          </td>
        </tr>
      </table>
    </body>
</html>

