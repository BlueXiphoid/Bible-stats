
<html>
  <head>
    <title>Jozua 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>JOZUA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOS&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOS&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">Rachab en de verkenners</p>
<p class="p"><a name="2:1"></a>1 Daarna stuurde Jozua, de zoon van Nun, er vanuit Sittim in het geheim twee mannen als verkenners op uit, <i>en</i> zei: Ga <i>op weg</i>, bekijk het land en Jericho. Zij gingen en kwamen in het huis van een vrouw, een hoer, van wie de naam Rachab was, en zij sliepen daar.</p>
<p class="p"><a name="2:2"></a>2 Toen werd tegen de koning van Jericho gezegd: Zie, er zijn hier deze nacht mannen gekomen van de Israëlieten om het land te verkennen.</p>
<p class="p"><a name="2:3"></a>3 Daarop stuurde de koning van Jericho <i>boden</i> naar Rachab om te zeggen: Breng de mannen naar buiten die naar u toe gekomen zijn <i>en</i> die uw huis zijn binnengegaan, want zij zijn gekomen om het hele land te verkennen.</p>
<p class="p"><a name="2:4"></a>4 Maar de vrouw had die beide mannen ontvangen en zij had hen verborgen. Zij zei: Inderdaad zijn er mannen naar mij toe gekomen, maar ik wist niet waar zij vandaan <i>kwamen</i>.</p>
<p class="p"><a name="2:5"></a>5 En het gebeurde bij het sluiten van de poort, toen het donker was, dat die mannen naar buiten gingen. Ik weet niet waar die mannen heen gegaan zijn. Achtervolg hen snel, u zult hen zeker inhalen.</p>
<p class="p"><a name="2:6"></a>6 Maar zij had hen op het dak laten klimmen en hen verborgen onder de vlasstengels, die door haar op het dak uitgespreid waren.</p>
<p class="p"><a name="2:7"></a>7 De mannen achtervolgden hen op de weg naar de Jordaan, tot aan de doorwaadbare plaatsen. En men sloot de poort, nadat hun achtervolgers er waren uitgegaan.</p>
<p class="p"><a name="2:8"></a>8 Maar voor zij zich te slapen gelegd hadden, klom zij naar hen toe, op het dak,</p>
<p class="p"><a name="2:9"></a>9 en zei tegen die mannen: Ik weet dat de HEERE u dit land gegeven heeft en dat de schrik voor u op ons gevallen is, en dat al de inwoners van dit land weggesmolten zijn <i>van angst</i> voor u.</p>
<p class="p"><a name="2:10"></a>10 Want wij hebben gehoord dat de HEERE <span style="color:blue;" title="\xt Ex. 14:21; Joz. 4:23">*&nbsp;</span>het water van de Schelfzee voor uw ogen heeft doen opdrogen, toen u uit Egypte ging. En <i>ook</i> <span style="color:blue;" title="\xt Num. 21:24,34">*&nbsp;</span>wat u hebt gedaan met de twee koningen van de Amorieten, Sihon en Og, die aan de andere zijde van de Jordaan waren, die u met de ban geslagen hebt.</p>
<p class="p"><a name="2:11"></a>11 Toen wij <i>dat</i> hoorden, smolt ons hart weg <i>van angst</i>, en vanwege u bestaat er geen moed meer in iemand, want <span style="color:blue;" title="\xt Deut. 4:39">*&nbsp;</span>de HEERE, uw God, is een God boven in de hemel en beneden op de aarde.</p>
<p class="p"><a name="2:12"></a>12 Nu dan, zweer mij toch bij de HEERE, omdat ik goedertierenheid aan u bewezen heb, dat u ook goedertierenheid zult bewijzen aan het huis van mijn vader, en geef mij een teken van trouw</p>
<p class="p"><a name="2:13"></a>13 dat u mijn vader en mijn moeder zult laten leven, en ook mijn broers en mijn zusters met al wat van hen is, en dat u ons leven van de dood redden zult.</p>
<p class="p"><a name="2:14"></a>14 Toen zeiden die mannen tegen haar: Als u deze zaak van ons niet bekendmaakt, <i>zetten wij</i> ons leven <i>in</i> om in uw plaats te sterven. Het zal dan gebeuren, wanneer de HEERE ons dit land geeft, dat wij aan u goedertierenheid en trouw zullen bewijzen.</p>
<p class="p"><a name="2:15"></a>15 Daarop liet zij hen neer met een touw door het venster, want haar huis bevond zich op de stadsmuur en zij woonde op de muur.</p>
<p class="p"><a name="2:16"></a>16 En zij zei tegen hen: Ga naar het bergland, anders treffen de achtervolgers u aan. Verberg u daar drie dagen, totdat de achtervolgers teruggekeerd zijn. Daarna kunt u uw weg vervolgen.</p>
<p class="p"><a name="2:17"></a>17 De mannen zeiden tegen haar: Wij zullen vrij zijn van deze eed aan u, die u ons hebt laten zweren, <i>tenzij u het volgende doet</i>:</p>
<p class="p"><a name="2:18"></a>18 Zie, als wij in het land komen, moet u dit koord van scharlaken draad aan het venster binden waardoor u ons hebt neergelaten. En verzamel bij u in huis uw vader, uw moeder, uw broers en heel uw familie.</p>
<p class="p"><a name="2:19"></a>19 Dan zal het gebeuren <i>dat</i> <span style="color:blue;" title="\xt Matt. 27:25">*&nbsp;</span>het bloed van al wie uit de deuren van uw huis naar buiten gaat, op zijn <i>eigen</i> hoofd zal rusten, en wij zullen vrij zijn <i>van deze eed</i>. Maar van iedereen die bij u in huis is, zal zijn bloed op ons hoofd rusten, als <i>ook maar</i> één hand zich tegen hem keert.</p>
<p class="p"><a name="2:20"></a>20 Maar als u deze zaak van ons bekendmaakt, dan zullen wij vrij zijn van uw eed, die u ons hebt laten zweren.</p>
<p class="p"><a name="2:21"></a>21 Zij zei daarop: Laat het zijn zoals u gezegd hebt. Toen liet zij hen gaan, en zij gingen weg. En zij bond het scharlaken koord aan het venster.</p>
<p class="p"><a name="2:22"></a>22 Zij gingen weg, kwamen in het bergland en bleven daar drie dagen, totdat de achtervolgers teruggekeerd waren. Want de achtervolgers hadden hen op heel de weg gezocht maar niet gevonden.</p>
<p class="p"><a name="2:23"></a>23 Toen keerden die twee mannen terug. Zij daalden af uit het bergland, staken over en kwamen bij Jozua, de zoon van Nun. Zij vertelden hem alles wat hun overkomen was,</p>
<p class="p"><a name="2:24"></a>24 en zeiden tegen Jozua: Zeker, de HEERE heeft ons heel dat land in handen gegeven, want ook alle inwoners van het land zijn voor ons weggesmolten <i>van angst</i>.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOS&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOS&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

