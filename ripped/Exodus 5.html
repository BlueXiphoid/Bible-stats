
<html>
  <head>
    <title>Exodus 5</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK VAN MOZES</h3></div><div align="center"><h2>EXODUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EXO&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EXO&hoofdstuk=6">&nbsp;&#9658;</a></p><br />
<p class="c">&nbsp;<b>Hoofdstuk 5</b></p>
<p class="s">Mozes en Aäron voor de farao</p>
<p class="p"><a name="5:1"></a>1 Daarna kwamen Mozes en Aäron en zeiden tegen de farao: Zo zegt de HEERE, de God van Israël: Laat Mijn volk gaan om voor Mij een feest te vieren in de woestijn.</p>
<p class="p"><a name="5:2"></a>2 Maar de farao zei: <span style="color:blue;" title="\xt Job 21:15">*&nbsp;</span>Wie is de HEERE, naar Wiens stem ik zou moeten luisteren door Israël te laten gaan? Ik ken de HEERE niet en ik zal <span style="color:blue;" title="\xt Ex. 3:19">*&nbsp;</span>Israël ook niet laten gaan.</p>
<p class="p"><a name="5:3"></a>3 Toen zeiden zij: <span style="color:blue;" title="\xt Ex. 3:18">*&nbsp;</span>De God van de Hebreeën is naar ons toe gekomen. Laat ons toch drie dagreizen ver de woestijn ingaan, zodat wij de HEERE, onze God, offers kunnen brengen; anders zal Hij ons treffen met de pest of met het zwaard.</p>
<p class="p"><a name="5:4"></a>4 Toen zei de koning van Egypte tegen hen: Waarom, Mozes en Aäron, houdt u het volk van zijn werk af? Ga naar uw dwangarbeid!</p>
<p class="p"><a name="5:5"></a>5 Verder zei de farao: Zie, de bevolking van het land is nu al <i>zo</i> talrijk, zou u hen <i>dan</i> willen laten rusten van hun dwangarbeid?</p>
<p class="p"><a name="5:6"></a>6 Daarom gaf de farao op diezelfde dag het bevel aan de slavendrijvers onder het volk en de voormannen ervan:</p>
<p class="p"><a name="5:7"></a>7 U mag voortaan geen stro meer aan het volk verstrekken om de bakstenen te maken, zoals voorheen.<span title="5:voorheen - Letterlijk: gisteren en eergisteren; zie ook vers 8.">&nbsp;*</span> Laten zij zelf <i>maar</i> stro gaan verzamelen.</p>
<p class="p"><a name="5:8"></a>8 En het aantal bakstenen dat zij voorheen maakten, moet u hun <i>nu ook weer</i> opleggen. U mag daarvan niets afdoen, want zij zijn lui. Daarom roepen zij: Laat ons gaan! Laat ons offers brengen aan onze God!</p>
<p class="p"><a name="5:9"></a>9 Het werk moet <i>zo</i> zwaar op die mannen drukken dat zij dat blijven doen en geen aandacht schenken aan leugenachtige woorden.</p>
<p class="p"><a name="5:10"></a>10 Toen vertrokken de slavendrijvers van het volk en de voormannen ervan en zeiden tegen het volk: Dit zegt de farao: Ik geef u geen stro <i>meer</i>.</p>
<p class="p"><a name="5:11"></a>11 Ga zelf <i>en</i> haal voor uzelf stro, waar u het <i>ook maar</i> kunt vinden. Van uw werk gaat echter niets af.</p>
<p class="p"><a name="5:12"></a>12 Toen verspreidde het volk zich over heel het land Egypte om stoppels te verzamelen in plaats van stro.</p>
<p class="p"><a name="5:13"></a>13 En de slavendrijvers bleven aandringen: Lever het volle werk, de per dag opgelegde <i>hoeveelheid</i>,<span title="5:de per dag opgelegde hoeveelheid - Letterlijk: de zaak van de dag op zijn dag; zie ook vers 19.">&nbsp;*</span> net zoals toen er stro was.</p>
<p class="p"><a name="5:14"></a>14 De voormannen van de Israëlieten, die de slavendrijvers van de farao over hen aangesteld hadden, werden geslagen. Men zei: Waarom hebt u niet, zoals voorheen,<span title="5:zoals voorheen - Letterlijk: zoals gisteren en eergisteren.">&nbsp;*</span> met het maken van bakstenen het u voorgeschreven aantal klaargekregen, zowel gisteren als vandaag?</p>
<p class="p"><a name="5:15"></a>15 Toen kwamen de voormannen van de Israëlieten en riepen tegen de farao: Waarom behandelt u uw dienaren zo?</p>
<p class="p"><a name="5:16"></a>16 Stro wordt uw dienaren niet gegeven, en <i>toch</i> zeggen zij tegen ons: Maak bakstenen! En zie, uw dienaren worden geslagen, maar uw volk staat schuldig.</p>
<p class="p"><a name="5:17"></a>17 Maar hij zei: Lui bent u, lui! Daarom zegt u: Laat ons gaan! Laat ons offers brengen aan de HEERE!</p>
<p class="p"><a name="5:18"></a>18 Nu dan, ga aan het werk! Stro wordt u niet gegeven, toch moet u <i>hetzelfde</i> aantal bakstenen leveren.</p>
<p class="p"><a name="5:19"></a>19 Toen zagen de voormannen van de Israëlieten dat het er slecht met hen voorstond, omdat men zei: U mag niets afdoen van uw bakstenen, <i>van</i> de per dag opgelegde <i>hoeveelheid</i>.</p>
<p class="p"><a name="5:20"></a>20 Toen zij bij de farao weggingen, troffen zij Mozes en Aäron aan, die hen op stonden te wachten.</p>
<p class="p"><a name="5:21"></a>21 En zij zeiden tegen hen: Moge de HEERE op u toezien en moge Hij oordelen, omdat u ons in een kwade reuk gebracht hebt bij de farao en bij zijn dienaren, door hun een zwaard in handen te geven om ons te doden.</p>
<p class="s">De HEERE belooft verlossing</p>
<p class="p"><a name="5:22"></a>22 Toen keerde Mozes terug tot de HEERE en zei: Heere, waarom hebt U dit volk kwaad gedaan? Waarom hebt U mij dan gezonden?</p>
<p class="p"><a name="5:23"></a>23 Ja, vanaf het ogenblik dat ik naar de farao gegaan ben om in Uw Naam te spreken, heeft hij dit volk kwaad gedaan en U hebt Uw volk helemaal niet gered.</p>
<p class="p"><a name="5:24"></a>24 Toen zei de HEERE tegen Mozes: Nu zult u zien wat Ik de farao zal aandoen. Voorzeker, door een sterke hand zal hij hen laten gaan, ja, door een sterke hand zal hij hen uit zijn land verdrijven.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EXO&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EXO&hoofdstuk=6">&nbsp;&#9658;</a></p>            </p>
          </td>
        </tr>
      </table>
    </body>
</html>

