
<html>
  <head>
    <title>Ezechiël 16</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>EZECHIËL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EZK&hoofdstuk=15">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EZK&hoofdstuk=17">&nbsp;&#9658;</a></p><br />
<p class="c">&nbsp;<b>Hoofdstuk 16</b></p>
<p class="s">Ontrouw, straf en herstel van Jeruzalem</p>
<p class="p"><a name="16:1"></a>1 Het woord van de HEERE kwam tot mij:</p>
<p class="p"><a name="16:2"></a>2 Mensenkind, laat Jeruzalem zijn gruweldaden weten,</p>
<p class="p"><a name="16:3"></a>3 en zeg: Zo zegt de Heere HEERE tegen Jeruzalem: Uw oorsprong en uw geboorte zijn uit het land van de Kanaänieten. Uw vader was die Amoriet en uw moeder een Hethitische.</p>
<p class="p"><a name="16:4"></a>4 Wat uw geboorte betreft, op de dag dat u geboren werd, werd uw navelstreng niet afgesneden, werd u niet met water schoongewassen, werd u ook al niet met zout ingewreven, en al helemaal niet in doeken gewikkeld.</p>
<p class="p"><a name="16:5"></a>5 Geen oog zag naar u om, om een van die dingen uit medelijden bij u te doen. U werd weggeworpen op het open veld uit afschuw voor uw leven op de dag dat u geboren werd.</p>
<p class="p"><a name="16:6"></a>6 Toen Ik voorbij u kwam, zag Ik u trappelend in uw bloed en Ik zei tegen u in uw bloed: Leef! Ja, Ik zei tegen u in uw bloed: Leef!</p>
<p class="p"><a name="16:7"></a>7 Ik heb u even overvloedig gemaakt als het gewas op het veld. U groeide op, u werd groot en u kwam tot grote schoonheid.<span title="16:tot grote schoonheid - Letterlijk: tot sieraad van sieraden.">&nbsp;*</span> <i>Uw</i> borsten werden stevig, uw haar groeide, maar u was naakt en bloot.</p>
<p class="p"><a name="16:8"></a>8 Toen Ik voorbij u kwam, zag Ik u, en zie, uw tijd was de tijd van de liefde. Zo spreidde Ik Mijn vleugel over u uit en bedekte uw naaktheid. Daarop zwoer <span style="color:blue;" title="\xt Gen. 22:16; 24:7">*&nbsp;</span>Ik u <i>een eed</i> en ging een verbond met u aan, spreekt de Heere HEERE, en <i>zo</i> werd u van Mij.</p>
<p class="p"><a name="16:9"></a>9 Daarop waste Ik u met water, spoelde uw bloed van u af en zalfde u met olie.</p>
<p class="p"><a name="16:10"></a>10 Ik trok u kleurrijk geborduurde kleding aan, schoeide u met zeekoeien<i>huiden</i>, omwikkelde u met fijn linnen en bedekte u met zijde.</p>
<p class="p"><a name="16:11"></a>11 Ik tooide u met sieraden. Ik deed armbanden om uw polsen<span title="16:om uw polsen - Letterlijk: op uw handen.">&nbsp;*</span> en een ketting om uw nek.<span title="16:uw nek - Letterlijk: uw keel.">&nbsp;*</span></p>
<p class="p"><a name="16:12"></a>12 <i>Ook</i> deed Ik een ring door uw neus, oorbellen aan uw oren en <i>zette</i> een sierlijke kroon op uw hoofd.</p>
<p class="p"><a name="16:13"></a>13 Zo werd u getooid met goud en zilver. Uw kleding was van fijn linnen en zijde, en <i>voorzien van</i> kleurrijk borduurwerk. Meelbloem, honing en olie at u. U werd buitengewoon mooi, en werd geschikt voor het koningschap.</p>
<p class="p"><a name="16:14"></a>14 Van u ging een naam uit onder de heidenvolken vanwege uw schoonheid, want die was volmaakt door Mijn glorie, die Ik op u gelegd had, spreekt de Heere HEERE.</p>
<p class="p"><a name="16:15"></a>15 Maar u vertrouwde op uw schoonheid en bedreef hoererij, <i>trots</i> op uw naam. U hebt uw hoererijen uitgestort over ieder die voorbijtrok, <i>uw schoonheid</i> was voor hem!</p>
<p class="p"><a name="16:16"></a>16 U nam <i>een deel</i> van uw kleding, maakte <i>daarmee</i> voor uzelf de hoogten kleurrijk en bedreef er hoererij op. Nooit is <i>zoiets</i> voorgekomen en het zal nooit <i>meer</i> gebeuren.</p>
<p class="p"><a name="16:17"></a>17 U nam uw sieraden van Mijn goud en van Mijn zilver dat Ik u gegeven had, en maakte voor uzelf mannenbeelden en daarmee bedreef u hoererij.</p>
<p class="p"><a name="16:18"></a>18 U nam uw kleurrijk geborduurde kleding en bedekte ze <i>daarmee</i>. U zette Mijn olie en Mijn reukwerk voor hen neer.</p>
<p class="p"><a name="16:19"></a>19 En Mijn brood, dat Ik u had gegeven, <i>en de</i> meelbloem, olie en honing, die Ik u te eten had gegeven, hebt u hun aangeboden als een aangename geur. Zo gebeurde dat, spreekt de Heere HEERE.</p>
<p class="p"><a name="16:20"></a>20 U nam uw zonen en uw dochters, die u Mij gebaard had en bracht ze als offer voor hen om te eten. Waren uw hoererijen niet genoeg,</p>
<p class="p"><a name="16:21"></a>21 dat u Mijn kinderen <span style="color:blue;" title="\xt Jes. 57:5">*&nbsp;</span>geslacht hebt, ze prijsgegeven hebt, toen u ze voor hen door <i>het vuur</i> liet gaan?</p>
<p class="p"><a name="16:22"></a>22 Ook hebt u bij al uw gruweldaden en uw hoererijen niet gedacht aan de dagen van uw jeugd, toen u naakt en bloot was, trappelend in uw bloed.</p>
<p class="p"><a name="16:23"></a>23 Na al uw kwaad gebeurde het – wee, wee u! spreekt de Heere HEERE –</p>
<p class="p"><a name="16:24"></a>24 dat u voor uzelf een verhoging bouwde en voor uzelf op elk plein een hoogte maakte.</p>
<p class="p"><a name="16:25"></a>25 Bij elk kruispunt bouwde u uw hoogten. U misbruikte uw schoonheid afschuwelijk, u spreidde uw benen voor ieder die voorbijtrok en maakte uw hoererijen talrijk.</p>
<p class="p"><a name="16:26"></a>26 U bedreef hoererij met de Egyptenaren, uw zwaargeschapen<span title="16:zwaargeschapen - Letterlijk: groot van vlees.">&nbsp;*</span> buren. U maakte uw hoererijen talrijk, zodat u Mij tot toorn verwekte.</p>
<p class="p"><a name="16:27"></a>27 Zie, daarop strekte Ik Mijn hand tegen u uit en verminderde het u toegewezen deel, en Ik gaf u over aan de willekeur<span title="16:de willekeur - Letterlijk: de ziel.">&nbsp;*</span> van hen die u haten, aan de dochters <span style="color:blue;" title="\xt 2 Kron. 28:18">*&nbsp;</span>van de Filistijnen, die te schande werden vanwege uw schandelijk gedrag.</p>
<p class="p"><a name="16:28"></a>28 Daarna bedreef u hoererij met de Assyriërs, omdat u onverzadigbaar was. U bleef hoererij met hen bedrijven, en nog raakte u niet verzadigd.</p>
<p class="p"><a name="16:29"></a>29 Vervolgens maakte u uw hoererij talrijk tot in het land van de kooplieden, Chaldea. En ook daardoor raakte u niet verzadigd.</p>
<p class="p"><a name="16:30"></a>30 Wat moet uw hart verkommerd zijn – spreekt de Heere HEERE – bij het doen van dit alles: werk van een schaamteloze vrouw die een hoer is!</p>
<p class="p"><a name="16:31"></a>31 Toen u uw verhoging bouwde op elk kruispunt en uw hoogte maakte op elk plein, was u, door met het hoerenloon de spot te drijven, niet als een <i>echte</i> hoer.</p>
<p class="p"><a name="16:32"></a>32 <i>U</i>, vrouw die overspel pleegt, neemt in plaats van haar <i>eigen</i> man vreemde <i>mannen</i>!</p>
<p class="p"><a name="16:33"></a>33 Alle hoeren pleegt men een beloning te geven, maar u geeft uw geschenk zelf aan al uw minnaars en beloont ze, zodat zij van rondom naar u toe komen vanwege uw hoererijen.</p>
<p class="p"><a name="16:34"></a>34 Zo gebeurt bij u in uw hoererijen het tegendeel van <i>wat er gebeurt bij</i> die vrouwen: men ging niet als in hoererij achter u aan. Als u immers <i>zelf</i> hoerenloon geeft en het hoerenloon niet aan u wordt gegeven – <i>dan</i> bent u het tegendeel geworden.</p>
<p class="p"><a name="16:35"></a>35 Daarom, hoer, hoor het woord van de HEERE!</p>
<p class="p"><a name="16:36"></a>36 Zo zegt de Heere HEERE: Omdat u uw brandende begeerte<span title="16:brandende begeerte - Letterlijk: koper.">&nbsp;*</span> uitgestort hebt en uw schaamte ontbloot werd in uw hoererijen met uw minnaars en met al uw gruwelijke stinkgoden, en om het bloed van uw kinderen dat u hun gegeven hebt,</p>
<p class="p"><a name="16:37"></a>37 daarom, zie, ga Ik al uw minnaars die u behaagd hebt, allen die u bemind hebt, met allen die u gehaat hebt, bijeenbrengen, ja, Ik zal hen van rondom bijeenbrengen tegen u en Ik zal uw schaamte voor hen ontbloten, zodat zij heel uw naaktheid zullen zien.</p>
<p class="p"><a name="16:38"></a>38 Ik zal u oordelen <i>overeenkomstig</i> de bepalingen voor overspelige vrouwen en vrouwen die bloed vergieten. Ik zal u overgeven aan de bloeddorst van grimmigheid en van na-ijver.</p>
<p class="p"><a name="16:39"></a>39 En Ik zal u in hun hand geven. Zij zullen uw verhoging afbreken, uw hoogten omverwerpen, u uw kleding uittrekken, uw sieraden nemen en u naakt en bloot achterlaten.</p>
<p class="p"><a name="16:40"></a>40 Daarop zullen zij een menigte tegen u laten opkomen. Zij zullen u met stenen stenigen en u met hun zwaarden doorsteken.</p>
<p class="p"><a name="16:41"></a>41 Zij zullen uw huizen met <span style="color:blue;" title="\xt 2 Kon. 25:9; Jer. 52:13">*&nbsp;</span>vuur verbranden. Voor de ogen van vele vrouwen zullen zij strafgerichten over u voltrekken. Dan zal Ik u laten ophouden een hoer te zijn en u zult ook geen hoerenloon meer geven.</p>
<p class="p"><a name="16:42"></a>42 Zo zal Ik Mijn grimmigheid op u doen rusten en Mijn na-ijver zal van u wijken. Dan zal Ik tot rust komen en niet meer toornig zijn.</p>
<p class="p"><a name="16:43"></a>43 Omdat u niet gedacht hebt aan de dagen van uw jeugd en Mij met al deze dingen ontzet hebt, zie, daarom zal Ik ook u uw weg op <i>uw eigen</i> <span style="color:blue;" title="\xt Ezech. 9:10; 11:21">*&nbsp;</span>hoofd doen neerkomen, spreekt de Heere HEERE, zodat u zich met al uw gruweldaden niet <i>meer</i> schandelijk gedragen zult.</p>
<p class="p"><a name="16:44"></a>44 Zie, ieder die spreekwoorden gebruikt, zal over u <i>dit</i> spreekwoord gebruiken: Zo moeder, zo dochter.</p>
<p class="p"><a name="16:45"></a>45 U bent een dochter van uw moeder, die walgde van haar man en haar kinderen. U bent een zus van uw zusters, die walgden van hun mannen en van hun kinderen. Uw moeder was een Hethitische en uw vader een Amoriet.</p>
<p class="p"><a name="16:46"></a>46 Uw oudste zuster is Samaria, zij met haar dochters, die aan uw linkerhand woont, en uw zuster die jonger is dan u, die aan uw rechterhand woont, is Sodom met haar dochters.</p>
<p class="p"><a name="16:47"></a>47 U bent niet in hun wegen gegaan en hebt niet overeenkomstig hun gruweldaden gedaan, nee, nog even, en u hebt het in al uw wegen meer te gronde gericht dan zij.</p>
<p class="p"><a name="16:48"></a>48 <i>Zo waar</i> Ik leef, spreekt de Heere HEERE, Sodom, uw zuster, zij en haar dochters hebben niet zo gedaan als u en uw dochters gedaan hebben!</p>
<p class="p"><a name="16:49"></a>49 Zie, dit was de ongerechtigheid van uw zuster Sodom: trots, overvloed van voedsel en zorgeloze rust had zij met haar dochters. De hand van de arme en de behoeftige ondersteunde zij echter niet.</p>
<p class="p"><a name="16:50"></a>50 Zij verhieven zich en deden een gruweldaad voor Mijn aangezicht. Daarom <span style="color:blue;" title="\xt Gen. 19:24">*&nbsp;</span>deed Ik hen weg, zodra Ik het gezien had.</p>
<p class="p"><a name="16:51"></a>51 Samaria heeft nog niet de helft van uw zonden gedaan, en u hebt uw gruweldaden talrijker gemaakt dan zij. U hebt uw zusters rechtvaardig doen lijken, vergeleken bij al uw gruweldaden, die u gedaan hebt!</p>
<p class="p"><a name="16:52"></a>52 Draagt u, die uw zusters veroordeeld hebt, <i>dan</i> ook uw <i>eigen</i> smaad. Door uw zonden, waarin u afschuwelijker deed dan zij, lijken zij rechtvaardig, vergeleken bij u! Schaam u dan ook en draag uw smaad, omdat u uw zusters rechtvaardig hebt doen lijken.</p>
<p class="p"><a name="16:53"></a>53 <i>Als</i> Ik een omkeer zal brengen in hun gevangenschap – <i>in</i> de gevangenschap van Sodom en haar dochters, <i>in</i> de gevangenschap van Samaria en haar dochters – <i>zal Ik ook een omkeer brengen in</i> de gevangenschap van uw gevangenen in hun midden,</p>
<p class="p"><a name="16:54"></a>54 opdat u uw smaad draagt en te schande wordt vanwege alles wat u gedaan hebt, wanneer u hen troost.</p>
<p class="p"><a name="16:55"></a>55 Wanneer uw zusters, Sodom en haar dochters, zullen terugkeren naar hun vorige staat, en Samaria en haar dochters zullen terugkeren naar hun vorige staat, dan zullen <i>ook</i> u en uw dochters terugkeren naar uw vorige staat.</p>
<p class="p"><a name="16:56"></a>56 Op de dag van uw trots is <i>de naam van</i> uw zuster Sodom niet over uw lippen gekomen,<span title="16:over uw lippen gekomen - Letterlijk: tot een gerucht in uw mond geweest.">&nbsp;*</span></p>
<p class="p"><a name="16:57"></a>57 voordat uw kwaad openbaar werd! Zo is het de tijd voor de smaad van de dochters van Syrië en van allen rondom haar, <i>en</i> van de dochters van de Filistijnen, die u van rondom verachten.</p>
<p class="p"><a name="16:58"></a>58 Ú zult uw schandelijk gedrag en uw gruweldaden dragen, spreekt de HEERE.</p>
<p class="p"><a name="16:59"></a>59 Want zo zegt de Heere HEERE: Ik zal met u doen zoals u gedaan hebt: u hebt de eed <span style="color:blue;" title="\xt Jer. 2:20">*&nbsp;</span>veracht door het <span style="color:blue;" title="\xt Vers 8">*&nbsp;</span>verbond te verbreken.</p>
<p class="p"><a name="16:60"></a>60 Toch zal Ík denken aan Mijn verbond met u in de dagen van uw jeugd. Ik zal met u een eeuwig verbond maken.</p>
<p class="p"><a name="16:61"></a>61 Dan zult u zich uw wegen herinneren en te schande worden, wanneer u uw zusters die ouder zijn dan u en degenen die jonger zijn dan u, hebt aangenomen. Ik zal u hen tot <span style="color:blue;" title="\xt Gal. 4:26">*&nbsp;</span>dochters geven, maar niet op grond van het verbond met u.</p>
<p class="p"><a name="16:62"></a>62 Want Ík zal met u Mijn verbond maken. Dan zult u weten dat Ik de HEERE ben,</p>
<p class="p"><a name="16:63"></a>63 opdat u <i>eraan</i> denkt, u schaamt en uw mond niet meer opendoet vanwege uw smaad, wanneer Ik voor u verzoening doe over alles wat u gedaan hebt, spreekt de Heere HEERE.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EZK&hoofdstuk=15">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EZK&hoofdstuk=17">&nbsp;&#9658;</a></p>            </p>
          </td>
        </tr>
      </table>
    </body>
</html>

