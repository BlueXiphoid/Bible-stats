
<html>
  <head>
    <title>Daniël 5</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>DANIËL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DAN&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DAN&hoofdstuk=6">&nbsp;&#9658;</a></p><br />
<p class="c">&nbsp;<b>Hoofdstuk 5</b></p>
<p class="s">Gods oordeel over Belsazar</p>
<p class="p"><a name="5:1"></a>1 Koning Belsazar richtte een groot feestmaal aan voor zijn duizend machthebbers, en in tegenwoordigheid van die duizend dronk hij wijn.</p>
<p class="p"><a name="5:2"></a>2 Onder invloed van de wijn beval Belsazar dat men de gouden en zilveren voorwerpen moest halen die zijn vader Nebukadnezar had weggehaald uit de tempel in Jeruzalem, opdat de koning, zijn machthebbers, zijn vrouwen en bijvrouwen eruit zouden drinken.</p>
<p class="p"><a name="5:3"></a>3 Toen haalde men de gouden voorwerpen die men uit de tempel, het huis van God, in Jeruzalem had weggehaald, en de koning, zijn machthebbers, zijn vrouwen en bijvrouwen dronken eruit.</p>
<p class="p"><a name="5:4"></a>4 Zij dronken wijn en prezen <i>hun</i> goden van goud, zilver, koper, ijzer, hout en steen.</p>
<p class="p"><a name="5:5"></a>5 Op hetzelfde ogenblik kwamen er vingers van een mensenhand tevoorschijn, die op het pleisterwerk van de wand van het koninklijk paleis schreven, tegenover de kandelaar, en de koning zag het gedeelte van de hand die schreef.</p>
<p class="p"><a name="5:6"></a>6 Toen veranderde de gelaatskleur van de koning, zijn gedachten verschrikten hem, zijn heupgewrichten verslapten en zijn knieën knikten.<span title="5:knikten - Letterlijk: sloegen tegen elkaar.">&nbsp;*</span></p>
<p class="p"><a name="5:7"></a>7 <i>En</i> de koning riep met kracht dat men de bezweerders, de Chaldeeën en de toekomstvoorspellers moest laten binnentreden. De koning nam het woord en zei tegen de wijzen van Babel: Iedereen die dit schrift kan lezen en mij de uitleg ervan te kennen kan geven, zal gekleed worden in purper, met een gouden keten om zijn hals, en hij zal als derde in het koninkrijk heersen.</p>
<p class="p"><a name="5:8"></a>8 Toen traden al de wijzen van de koning binnen, maar zij waren niet in staat het schrift te lezen of de uitleg ervan aan de koning te laten weten.</p>
<p class="p"><a name="5:9"></a>9 Toen werd koning Belsazar zeer verschrikt, en zijn gelaatskleur veranderde. Ook zijn machthebbers raakten in verwarring.</p>
<p class="p"><a name="5:10"></a>10 Naar aanleiding van de woorden van de koning en zijn machthebbers trad de koningin het huis binnen <i>waar</i> de maaltijd <i>plaatsvond</i>. De koningin antwoordde en zei: O koning, leef in eeuwigheid. Laten uw gedachten u niet verschrikken en laat uw gelaatskleur niet veranderen.</p>
<p class="p"><a name="5:11"></a>11 Er is een man in uw koninkrijk in wie de geest van de heilige goden is, want <span style="color:blue;" title="\xt Dan. 2:47,48">*&nbsp;</span>in de dagen van uw vader is bij hem licht, verstand en wijsheid gevonden, zoals de wijsheid van goden. Daarom stelde koning Nebukadnezar, uw vader, hem aan als hoofd van de magiërs, de bezweerders, de Chaldeeën <i>en</i> de toekomstvoorspellers – uw <i>eigen</i> vader, o koning!</p>
<p class="p"><a name="5:12"></a>12 Want er werden een uitzonderlijke geest, kennis en verstand om dromen uit te leggen, onthulling van raadsels en ontwarring van knopen in hem gevonden, <i>namelijk</i> in Daniël, die de koning de naam Beltsazar had gegeven. Laat nu Daniël geroepen worden, zodat hij de uitleg <i>ervan</i> te kennen zal geven.</p>
<p class="p"><a name="5:13"></a>13 Toen werd Daniël bij de koning gebracht. De koning nam het woord en zei tegen Daniël: Bent u die Daniël, een van de ballingen<span title="5:een van de ballingen - Letterlijk: uit de zonen van de ballingen.">&nbsp;*</span> uit Juda, die de koning, mijn vader, uit Juda <i>hierheen</i> heeft gebracht?</p>
<p class="p"><a name="5:14"></a>14 Ik heb namelijk over u gehoord dat de geest van goden in u is, en dat in u licht, verstand en uitzonderlijke wijsheid gevonden worden.</p>
<p class="p"><a name="5:15"></a>15 Welnu, de wijzen <i>en</i> de bezweerders zijn bij mij gebracht om dit schrift te lezen en mij de uitleg ervan te laten weten, maar zij zijn niet in staat de uitleg van deze woorden te kennen te geven.</p>
<p class="p"><a name="5:16"></a>16 Ik echter heb over u gehoord dat u uitleggingen kunt geven en knopen kunt ontwarren. Nu, als u het schrift kunt lezen en mij de uitleg ervan laat weten, zult u gekleed worden in purper, een gouden keten om uw hals <i>krijgen</i>, en zult u als derde heersen in het koninkrijk.</p>
<p class="p"><a name="5:17"></a>17 Toen antwoordde Daniël en zei in de tegenwoordigheid van de koning: Houd uw geschenken voor uzelf, en geef uw beloningen aan een ander. Toch zal ik <i>nu</i> het schrift voor de koning lezen en de uitleg <i>ervan</i> zal ik hem laten weten.</p>
<p class="p"><a name="5:18"></a>18 Wat u, o koning, betreft, de allerhoogste God heeft uw vader Nebukadnezar het koningschap, grootheid, eer en majesteit gegeven.</p>
<p class="p"><a name="5:19"></a>19 Vanwege de grootheid die Hij hem had gegeven, beefden en sidderden alle volken, natiën en talen voor hem. Hij doodde wie hij wilde en hij liet in leven wie hij wilde. Hij verhoogde wie hij wilde en hij vernederde wie hij wilde.</p>
<p class="p"><a name="5:20"></a>20 Maar toen zijn hart zich verhief en zijn geest zich verhardde in hoogmoed, werd hij van zijn koninklijke troon gestoten en heeft men hem <i>zijn</i> eer ontnomen.</p>
<p class="p"><a name="5:21"></a>21 <span style="color:blue;" title="\xt Dan. 4:25">*&nbsp;</span>Hij werd uit de mensenwereld<span title="5:mensenwereld - Letterlijk: mensenkinderen.">&nbsp;*</span> verstoten, zijn hart werd gelijk aan dat van de dieren, zijn verblijf was bij de wilde ezels, men gaf hem gras te eten, zoals <i>aan</i> runderen, zijn lichaam werd bevochtigd door de dauw van de hemel, totdat hij erkende dat God, de Allerhoogste, Heerser is over het koningschap van de mensen en daarover aanstelt wie Hij wil.</p>
<p class="p"><a name="5:22"></a>22 Wat u, Belsazar, zijn zoon, betreft, u hebt uw hart niet vernederd, hoewel u dit alles wist.</p>
<p class="p"><a name="5:23"></a>23 U hebt zich verheven tegen de Heere van de hemel, want de voorwerpen van Zijn huis heeft men bij u gebracht. En u, uw machthebbers, uw vrouwen en bijvrouwen hebben wijn eruit gedronken, en u hebt <i>uw</i> goden van zilver en goud, koper, ijzer, hout en steen geprezen, die niet kunnen zien en niet kunnen horen en geen kennis hebben. U hebt echter de God in Wiens hand uw adem is en aan Wie al uw paden toebehoren, niet verheerlijkt.</p>
<p class="p"><a name="5:24"></a>24 Daarom is door Hem het gedeelte van de hand gezonden en dit schrift geschreven.</p>
<p class="p"><a name="5:25"></a>25 Dit is het schrift dat werd geschreven: MENE, MENE, TEKEL, UFARSIN.</p>
<p class="p"><a name="5:26"></a>26 Dit is de uitleg van deze woorden. MENE: God heeft <i>de dagen van</i> uw koningschap geteld en Hij heeft er een einde aan gemaakt.</p>
<p class="p"><a name="5:27"></a>27 TEKEL: u bent gewogen in de weegschaal en u bent te licht bevonden.</p>
<p class="p"><a name="5:28"></a>28 PERES: uw koninkrijk is verdeeld en het is aan de Meden en de Perzen gegeven.</p>
<p class="p"><a name="5:29"></a>29 Toen beval Belsazar dat zij Daniël in purper moesten kleden, met een gouden keten om zijn hals, en dat zij van hem moesten uitroepen dat hij als derde in het koninkrijk zou heersen.</p>
<p class="p"><a name="5:30"></a>30 In diezelfde nacht werd Belsazar, de koning van de Chaldeeën, gedood.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DAN&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DAN&hoofdstuk=6">&nbsp;&#9658;</a></p>            </p>
          </td>
        </tr>
      </table>
    </body>
</html>

