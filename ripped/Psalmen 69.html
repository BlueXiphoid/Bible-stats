
<html>
  <head>
    <title>Psalmen 69</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>PSALMEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PSA&hoofdstuk=68">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PSA&hoofdstuk=70">&nbsp;&#9658;</a></p><br />
<p class="c">&nbsp;<b>Hoofdstuk 69</b></p>
<p class="s">Gebed om redding</p><a name="69:1"></a>1 <i>Een psalm</i> van David, voor de koorleider, op ‘De lelies’.</p>
<p class="q"><a name="69:2"></a>2 Verlos mij, o God,</p>
<p class="q2">want het water is tot aan de ziel gekomen.</p>

<p class="q"><a name="69:3"></a>3 Ik ben gezonken in bodemloze modder,</p>
<p class="q2">waarin men niet kan staan;</p>

<p class="q">&nbsp;&nbsp;&nbsp;ik ben gekomen in de waterdiepten</p>

<p class="q2">en de vloed overspoelt mij.</p>

<p class="q"><a name="69:4"></a>4 Ik ben moe van mijn roepen,</p>
<p class="q2">mijn keel is ontstoken;</p>

<p class="q">&nbsp;&nbsp;&nbsp;mijn ogen zijn bezweken,</p>

<p class="q2">omdat ik steeds hoop op mijn God.</p>

<p class="q"><a name="69:5"></a>5 Wie mij zonder reden haten,</p>
<p class="q2">zijn talrijker dan de haren van mijn hoofd;</p>

<p class="q">&nbsp;&nbsp;&nbsp;wie mij willen ombrengen en om valse redenen mijn vijand zijn,</p>

<p class="q2">zijn machtig geworden;</p>

<p class="q3">wat ik niet geroofd heb, moet ik toch teruggeven.</p>

<p class="q"><a name="69:6"></a>6 O God, Ú weet van mijn dwaasheid,</p>
<p class="q2">mijn schulden zijn voor U niet verborgen.</p>

<p class="q"><a name="69:7"></a>7 Laat door mij niet beschaamd worden</p>
<p class="q2">wie U verwachten, Heere, HEERE van de legermachten;</p>

<p class="q">&nbsp;&nbsp;&nbsp;laat door mij niet te schande worden</p>

<p class="q2">wie U zoeken, o God van Israël.</p>

<p class="q"><a name="69:8"></a>8 Want ter wille van U draag ik smaad,</p>
<p class="q2">schande heeft mijn gezicht bedekt.</p>

<p class="q"><a name="69:9"></a>9 Een vreemde ben ik geworden voor mijn broeders,</p>
<p class="q2">een onbekende voor de kinderen van mijn moeder.</p>

<p class="q"><a name="69:10"></a>10 <span style="color:blue;" title="\xt Joh. 2:17; Rom. 15:3">*&nbsp;</span>Want de ijver voor Uw huis heeft mij verteerd;</p>
<p class="q2">al de smaad van wie U smaden, is op mij gevallen.</p>

<p class="q"><a name="69:11"></a>11 Ik weende, terwijl mijn ziel vastte,</p>
<p class="q2">maar het werd mij tot allerlei smaad.</p>

<p class="q"><a name="69:12"></a>12 Ik deed een rouwgewaad aan als mijn kleed,</p>
<p class="q2">maar ik werd hun tot een spreekwoord.</p>

<p class="q"><a name="69:13"></a>13 Wie in de poort zitten, praten over mij,</p>
<p class="q2">ik ben een spotlied van wie sterkedrank drinken.</p>

<p class="q"><a name="69:14"></a>14 Maar wat mij betreft, mijn gebed richt zich tot U, HEERE;</p>
<p class="q2">er is een tijd van welbehagen, o God,</p>

<p class="q">&nbsp;&nbsp;&nbsp;vanwege Uw grote goedertierenheid;</p>

<p class="q2">verhoor mij in de trouw van Uw heil.</p>

<p class="q"><a name="69:15"></a>15 Ontruk mij aan het slijk en laat mij niet wegzinken,</p>
<p class="q2">laat mij gered worden van wie mij haten,</p>

<p class="q3">en uit de waterdiepten.</p>

<p class="q"><a name="69:16"></a>16 Laat de watervloed mij niet overspoelen,</p>
<p class="q2">de diepte mij niet verslinden,</p>

<p class="q3">de put zijn mond boven mij niet sluiten.</p>

<p class="q"><a name="69:17"></a>17 Verhoor mij, HEERE, want Uw goedertierenheid is rijk<span title="69:rijk - Letterlijk: goed.">&nbsp;*</span>;</p>
<p class="q2">zie mij aan naar Uw grote barmhartigheid.</p>

<p class="q"><a name="69:18"></a>18 Verberg Uw aangezicht niet voor Uw dienaar,</p>
<p class="q2">want <i>de angst</i> benauwt mij; verhoor mij spoedig.</p>

<p class="q"><a name="69:19"></a>19 Nader tot mijn ziel, bevrijd haar;</p>
<p class="q2">verlos mij omwille van mijn vijanden.</p>

<p class="q"><a name="69:20"></a>20 Ú kent mijn smaad en mijn schaamte en mijn schande;</p>
<p class="q2">allen die mij benauwen, zijn U bekend.<span title="69:20 zijn U bekend - Letterlijk: zijn vóór U.">&nbsp;*</span></p>

<p class="q"><a name="69:21"></a>21 Smaad heeft mijn hart gebroken en ik ben zeer zwak;</p>
<p class="q2">ik heb gewacht op medeleven, maar het is er niet,</p>

<p class="q3">op troosters, maar ik heb ze niet gevonden.</p>

<p class="q"><a name="69:22"></a>22 Ja, <span style="color:blue;" title="\xt Matt. 27:34,48; Mark. 15:23; Joh. 19:28,29">*&nbsp;</span>zij hebben mij gal als mijn voedsel gegeven,</p>
<p class="q2">in mijn dorst hebben zij mij zure wijn laten drinken.</p>

<p class="q"><a name="69:23"></a>23 <span style="color:blue;" title="\xt Rom. 11:9">*&nbsp;</span>Laat hun tafel voor hen tot een strik worden</p>
<p class="q2">en voor hun gasten tot een val.<span title="69:23 en voor ... val - SV: en tot volle vergelding tot een valstrik. De SV volgt hier de Septuaginta.">&nbsp;*</span></p>

<p class="q"><a name="69:24"></a>24 Laat hun <span style="color:blue;" title="\xt Jes. 6:9; 29:10; 44:18; Rom. 11:10">*&nbsp;</span>ogen verduisterd worden, zodat zij niet zien;</p>
<p class="q2">doe hun heupen voortdurend wankelen.</p>

<p class="q"><a name="69:25"></a>25 Stort over hen Uw gramschap uit,</p>
<p class="q2">laat Uw brandende toorn hen treffen.</p>

<p class="q"><a name="69:26"></a>26 <span style="color:blue;" title="\xt Hand. 1:20">*&nbsp;</span>Laat hun tentenkamp verwoest worden,</p>
<p class="q2">in hun tenten geen bewoner zijn.</p>

<p class="q"><a name="69:27"></a>27 Want wie Ú geslagen hebt, vervolgen zij,</p>
<p class="q2">en zij spreken spottend over de smart van wie U verwondde.</p>

<p class="q"><a name="69:28"></a>28 Voeg misdaad bij hun misdaad,</p>
<p class="q2">laat hen niet komen tot Uw gerechtigheid.</p>

<p class="q"><a name="69:29"></a>29 Laat hen uitgewist worden uit het boek des levens,</p>
<p class="q2">laat hen bij de rechtvaardigen niet opgeschreven worden.</p>

<p class="q"><a name="69:30"></a>30 Ik echter ben ellendig en lijd pijn;</p>
<p class="q2">laat Uw heil, o God, mij in een veilige vesting zetten.</p>

<p class="q"><a name="69:31"></a>31 Ik zal Gods Naam loven met gezang</p>
<p class="q2">en Hem met dank<i>zegging</i> groot maken.</p>

<p class="q"><a name="69:32"></a>32 Het zal de HEERE aangenamer zijn dan een rund</p>
<p class="q2"><i>of</i> een jonge stier met hoornen <i>en</i> gespleten hoeven.</p>

<p class="q"><a name="69:33"></a>33 <i>Als</i> de zachtmoedigen <i>dit</i> zien, zullen zij zich verblijden;</p>
<p class="q2">u die God zoekt, uw hart zal leven.</p>

<p class="q"><a name="69:34"></a>34 Want de HEERE hoort de armen,</p>
<p class="q2">Hij veracht Zijn gevangenen niet.</p>

<p class="q"><a name="69:35"></a>35 Laten hemel en aarde Hem loven,</p>
<p class="q2">de zeeën en al wat daarin krioelt.</p>

<p class="q"><a name="69:36"></a>36 Want God zal Sion verlossen</p>
<p class="q2">en de steden van Juda herbouwen;</p>

<p class="q3">daar zullen zij wonen en het bezitten.</p>

<p class="q"><a name="69:37"></a>37 Het nageslacht van Zijn dienaren zal het in erfelijk bezit krijgen;</p>
<p class="q3">wie Zijn Naam liefhebben, zullen daarin wonen.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=PSA&hoofdstuk=68">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=PSA&hoofdstuk=70">&nbsp;&#9658;</a></p>            </p>
          </td>
        </tr>
      </table>
    </body>
</html>

