
<html>
  <head>
    <title>Openbaring 21</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE OPENBARING</h2></div><div align="center"><h3>VAN JOHANNES</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=REV&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=REV&hoofdstuk=22">&nbsp;&#9658;</a></p><br />
<p class="c">&nbsp;<b>Hoofdstuk 21</b></p>
<p class="s">De nieuwe hemel en de nieuwe aarde</p>
<p class="p"><a name="21:1"></a>1 En <span style="color:blue;" title="\xt Jes. 65:17; 66:22; 2 Petr. 3:13">*&nbsp;</span>ik zag een nieuwe hemel en een nieuwe aarde, want de eerste hemel en de eerste aarde waren voorbijgegaan. En de zee was er niet meer.</p>
<p class="p"><a name="21:2"></a>2 En ik, Johannes, zag <span style="color:blue;" title="\xt Vers 10; Openb. 3:12">*&nbsp;</span>de heilige stad, het nieuwe Jeruzalem, neerdalen van God uit de hemel, gereedgemaakt als een bruid die voor haar man sierlijk gemaakt is.</p>
<p class="p"><a name="21:3"></a>3 En ik hoorde een luide stem uit de hemel zeggen: <span style="color:blue;" title="\xt Ezech. 43:7">*&nbsp;</span>Zie, de tent van God is bij de mensen en Hij zal bij hen wonen, en zij zullen Zijn volk zijn, en God Zelf zal bij hen zijn <i>en</i> hun God zijn.</p>
<p class="p"><a name="21:4"></a>4 <span style="color:blue;" title="\xt Jes. 25:8; Openb. 7:17">*&nbsp;</span>En God zal alle tranen van hun ogen afwissen, en de dood zal er niet meer zijn; ook geen rouw, jammerklacht of moeite zal er meer zijn. Want de eerste dingen zijn voorbijgegaan.</p>
<p class="p"><a name="21:5"></a>5 <span style="color:blue;" title="\xt Openb. 4:2; 20:11">*&nbsp;</span>En Hij Die op de troon zit, zei: Zie, <span style="color:blue;" title="\xt Jes. 43:19; 2 Kor. 5:17">*&nbsp;</span>Ik maak alle dingen nieuw. En Hij zei tegen mij: Schrijf, want deze woorden <span style="color:blue;" title="\xt Openb. 19:9">*&nbsp;</span>zijn waarachtig en betrouwbaar.</p>
<p class="p"><a name="21:6"></a>6 En Hij zei tegen mij: <span style="color:blue;" title="\xt Openb. 16:17">*&nbsp;</span>Het is geschied. <span style="color:blue;" title="\xt Jes. 41:4; 44:6; Openb. 1:8; 22:13">*&nbsp;</span>Ik ben de Alfa en de Omega, het Begin en het Einde. <span style="color:blue;" title="\xt Jes. 55:1">*&nbsp;</span>Wie dorst heeft, zal Ik voor niets <i>te drinken</i> geven uit de bron van het water des levens.</p>
<p class="p"><a name="21:7"></a>7 Wie overwint, zal alles beërven, <span style="color:blue;" title="\xt Zach. 8:8; Hebr. 8:10">*&nbsp;</span>en Ik zal voor hem een God zijn en hij zal voor Mij een zoon zijn.</p>
<p class="p"><a name="21:8"></a>8 Maar <i>wat betreft</i> <span style="color:blue;" title="\xt Openb. 22:15">*&nbsp;</span>de lafhartigen, ongelovigen, verfoeilijken, moordenaars, ontuchtplegers, tovenaars, afgodendienaars en alle leugenaars: hun deel is in de poel <span style="color:blue;" title="\xt Openb. 20:14,15">*&nbsp;</span>die van vuur en zwavel brandt. Dit is de tweede dood.</p>
<p class="s">Het nieuwe Jeruzalem</p>
<p class="p"><a name="21:9"></a>9 En een van de zeven engelen <span style="color:blue;" title="\xt Openb. 15:6,7">*&nbsp;</span>die de zeven schalen hadden, vol van de zeven laatste plagen, kwam naar mij toe en hij sprak met mij en zei: Kom, ik zal u de bruid, de vrouw van het Lam, laten zien.</p>
<p class="p"><a name="21:10"></a>10 En hij voerde mij weg <span style="color:blue;" title="\xt Openb. 1:10">*&nbsp;</span>in <i>de</i> geest op een grote en hoge berg en liet mij de <span style="color:blue;" title="\xt Vers 2; Hebr. 12:22">*&nbsp;</span>grote stad zien, het heilige Jeruzalem, dat neerdaalde uit de hemel, bij God vandaan.</p>
<p class="p"><a name="21:11"></a>11 Zij had de heerlijkheid van God, en haar uitstraling <i>was</i> als een zeer kostbare edelsteen, als een kristalheldere steen jaspis.</p>
<p class="p"><a name="21:12"></a>12 Zij had een grote en hoge muur met twaalf poorten, en bij die poorten twaalf engelen. Ook waren er namen op geschreven, namelijk van de twaalf stammen van de Israëlieten.</p>
<p class="p"><a name="21:13"></a>13 Drie poorten op het oosten, drie poorten op het noorden, drie poorten op het zuiden, en drie poorten op het westen.</p>
<p class="p"><a name="21:14"></a>14 <span style="color:blue;" title="\xt Efez. 2:20">*&nbsp;</span>En de muur van de stad had twaalf fundamenten met daarop de twaalf namen van de twaalf apostelen van het Lam.</p>
<p class="p"><a name="21:15"></a>15 En hij die met mij sprak, <span style="color:blue;" title="\xt Ezech. 40:3; Zach. 2:1">*&nbsp;</span>had een gouden meetlat om de stad op te meten, en haar poorten, en haar muur.</p>
<p class="p"><a name="21:16"></a>16 En de stad lag <i>daar als een</i> vierkant, haar lengte was even groot als <i>haar</i> breedte. En hij mat de stad met de meetlat op: twaalfduizend stadiën.<span title="21:stadiën - Eén stadie bedraagt ongeveer 185 meter.">&nbsp;*</span> Haar lengte, breedte en hoogte waren gelijk.</p>
<p class="p"><a name="21:17"></a>17 En hij mat haar muur op: honderdvierenveertig el, een mensenmaat, die <i>ook de maat</i> van een engel is.</p>
<p class="p"><a name="21:18"></a>18 En het bouwmateriaal van de muur was jaspis en de stad was zuiver goud, gelijk aan zuiver glas.</p>
<p class="p"><a name="21:19"></a>19 En de fundamenten van de muur van de stad waren met allerlei edelgesteente versierd. Het eerste fundament was jaspis, het tweede saffier, het derde chalcedon, het vierde smaragd,</p>
<p class="p"><a name="21:20"></a>20 het vijfde onyx, het zesde sardius, het zevende chrysoliet, het achtste beril, het negende topaas, het tiende chrysopraas, het elfde hyacint, het twaalfde amethist.</p>
<p class="p"><a name="21:21"></a>21 En de twaalf poorten waren twaalf parels. Elke poort apart bestond uit één parel, en de straat van de stad was zuiver goud, als doorzichtig glas.</p>
<p class="p"><a name="21:22"></a>22 Ik zag geen tempel in haar, want de Heere, de almachtige God, is haar tempel, en het Lam.</p>
<p class="p"><a name="21:23"></a>23 <span style="color:blue;" title="\xt Jes. 60:19; Zach. 14:7">*&nbsp;</span>En de stad heeft de zon en de maan niet nodig om haar te beschijnen, want de heerlijkheid van God verlicht haar, <span style="color:blue;" title="\xt Openb. 22:5">*&nbsp;</span>en het Lam is haar lamp.</p>
<p class="p"><a name="21:24"></a>24 <span style="color:blue;" title="\xt Jes. 60:3">*&nbsp;</span>En de naties die zalig worden, zullen in haar licht wandelen, en de koningen van de aarde brengen hun heerlijkheid en eer erin.</p>
<p class="p"><a name="21:25"></a>25 <span style="color:blue;" title="\xt Jes. 60:11">*&nbsp;</span>En haar poorten zullen overdag nooit gesloten worden, <span style="color:blue;" title="\xt Openb. 22:5">*&nbsp;</span>want daar zal geen nacht zijn.</p>
<p class="p"><a name="21:26"></a>26 En zij zullen de heerlijkheid en de eer van de naties daarin brengen.</p>
<p class="p"><a name="21:27"></a>27 Al wat onrein is, zal er niet inkomen, en ook niemand die zich bezighoudt met gruwelen en leugens, maar alleen zij die geschreven zijn <span style="color:blue;" title="\xt Ex. 32:32; Ps. 69:29; Filipp. 4:3; Openb. 3:5; 20:12">*&nbsp;</span>in het boek des levens van het Lam.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=REV&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=REV&hoofdstuk=22">&nbsp;&#9658;</a></p>            </p>
          </td>
        </tr>
      </table>
    </body>
</html>

