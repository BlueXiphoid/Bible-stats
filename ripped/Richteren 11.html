
<html>
  <head>
    <title>Richteren 11</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RICHTEREN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=12">&nbsp;&#9658;</a></p><br />
<p class="c">&nbsp;<b>Hoofdstuk 11</b></p>
<p class="p"><a name="11:1"></a>1 De Gileadiet <span style="color:blue;" title="\xt Hebr. 11:32">*&nbsp;</span>Jefta nu was een strijdbare held, maar hij was het kind van een hoer. Gilead had Jefta echter verwekt.</p>
<p class="p"><a name="11:2"></a>2 Ook de vrouw van Gilead baarde hem zonen. En toen de zonen van deze vrouw groot geworden waren, joegen zij Jefta weg en zeiden tegen hem: Jij zult in het huis van onze vader geen erfbezit hebben, want je bent een zoon van een andere vrouw.</p>
<p class="p"><a name="11:3"></a>3 Toen vluchtte Jefta voor zijn broers en ging in het land Tob wonen. En leeglopers verzamelden zich bij Jefta en trokken er met hem op uit.</p>
<p class="p"><a name="11:4"></a>4 En het gebeurde na <i>enkele</i> dagen dat de Ammonieten tegen Israël streden.</p>
<p class="p"><a name="11:5"></a>5 En het gebeurde, terwijl de Ammonieten tegen Israël streden, dat de oudsten van Gilead <i>op weg</i> gingen om Jefta uit het land Tob te halen.</p>
<p class="p"><a name="11:6"></a>6 Zij zeiden tegen Jefta: Kom en wees onze aanvoerder, en laten wij tegen de Ammonieten strijden.</p>
<p class="p"><a name="11:7"></a>7 Jefta zei echter tegen de oudsten van Gilead: Hebt ú mij niet gehaat en mij uit het huis van mijn vader weggejaagd? Waarom bent u dan nu naar mij toe gekomen, nu u in het nauw zit?</p>
<p class="p"><a name="11:8"></a>8 En de oudsten van Gilead zeiden tegen Jefta: <i>Juist</i> daarom zijn wij nu naar u teruggekomen, opdat u met ons meegaat en tegen de Ammonieten strijdt. U zult voor ons het hoofd zijn over alle inwoners van Gilead.</p>
<p class="p"><a name="11:9"></a>9 Toen zei Jefta tegen de oudsten van Gilead: Als u mij terughaalt om te strijden tegen de Ammonieten, en de HEERE hen aan mij zal overleveren, zal ík dan uw hoofd zijn?</p>
<p class="p"><a name="11:10"></a>10 Daarop zeiden de oudsten van Gilead tegen Jefta: Moge de HEERE toehoorder tussen ons zijn als wij niet zo, overeenkomstig uw woorden, zullen handelen.</p>
<p class="p"><a name="11:11"></a>11 Zo ging Jefta met de oudsten van Gilead mee, en het volk stelde hem als hoofd en aanvoerder over zich aan. En Jefta sprak al zijn woorden voor het aangezicht van de HEERE in Mizpa.</p>
<p class="p"><a name="11:12"></a>12 Vervolgens stuurde Jefta boden naar de koning van de Ammonieten om te zeggen: Wat hebben ik en u met elkaar te maken, dat u naar mij toe gekomen bent om tegen mijn land te strijden?</p>
<p class="p"><a name="11:13"></a>13 En de koning van de Ammonieten zei tegen de boden van Jefta: <i>Het is</i> omdat Israël, toen het uit Egypte trok, mijn land afgenomen heeft, van de Arnon af tot aan de Jabbok en tot aan de Jordaan. Geef mij het dan nu in vrede terug.</p>
<p class="p"><a name="11:14"></a>14 Maar Jefta stuurde opnieuw boden naar de koning van de Ammonieten.</p>
<p class="p"><a name="11:15"></a>15 Hij zei tegen hem: Zo zegt Jefta: <span style="color:blue;" title="\xt Num. 21:13; Deut. 2:9,19">*&nbsp;</span>Israël heeft het land van Moab en het land van de Ammonieten niet afgenomen.</p>
<p class="p"><a name="11:16"></a>16 Toen zij immers uit Egypte weggetrokken waren, trok Israël door de woestijn tot aan de Schelfzee, en kwam bij Kades.</p>
<p class="p"><a name="11:17"></a>17 Vervolgens stuurde Israël boden naar de koning van Edom om te zeggen: <span style="color:blue;" title="\xt Num. 20:17">*&nbsp;</span>Laat mij toch door uw land trekken. Maar de koning van Edom gaf geen gehoor. Het stuurde ook <i>boden</i> naar de koning van Moab, die ook niet wilde. Dus bleef Israël in Kades.</p>
<p class="p"><a name="11:18"></a>18 Vervolgens trok het verder door de woestijn en trok om het land van Edom en het land van Moab heen. Het bereikte <i>de zijde</i> van het land van Moab waar de zon opgaat, en sloeg zijn kamp op aan de overzijde van de Arnon. Zij kwamen echter niet binnen de grens van Moab, want de Arnon vormde de grens van Moab.</p>
<p class="p"><a name="11:19"></a>19 <span style="color:blue;" title="\xt Deut. 2:26">*&nbsp;</span>Maar Israël stuurde boden naar Sihon, de koning van de Amorieten, koning van Hesbon, en Israël zei tegen hem: <span style="color:blue;" title="\xt Num. 21:22">*&nbsp;</span>Laat ons toch door uw land trekken tot aan de plaats <i>van</i> mijn <i>bestemming</i>.</p>
<p class="p"><a name="11:20"></a>20 Sihon geloofde echter niet dat Israël <i>alleen maar</i> door zijn gebied zou trekken, en Sihon verzamelde heel zijn volk en zij sloegen hun kamp op in Jahza. En hij streed tegen Israël.</p>
<p class="p"><a name="11:21"></a>21 Maar de HEERE, de God van Israël, leverde Sihon met heel zijn volk over in de hand van Israël, zodat zij hen versloegen. Zo nam Israël heel het land van de Amorieten, die in dat land woonden, in bezit.</p>
<p class="p"><a name="11:22"></a>22 Ze namen heel het gebied van de Amorieten in bezit, <span style="color:blue;" title="\xt Deut. 2:36">*&nbsp;</span>vanaf de Arnon tot aan de Jabbok en van de woestijn tot aan de Jordaan.</p>
<p class="p"><a name="11:23"></a>23 En nu de HEERE, de God van Israël, de Amorieten van voor <i>de ogen</i> van Zijn volk Israël uit hun bezit verdreven heeft, zou ú hun <i>land</i> dan in bezit nemen?</p>
<p class="p"><a name="11:24"></a>24 Zou u niet <i>het land</i> in bezit nemen van hen die uw god Kamos voor u uit hun bezit verdreef? Zo zullen wij al <i>het land</i> in bezit nemen van hen die de HEERE, onze God, van voor onze <i>ogen</i> uit hun bezit verdreven heeft.</p>
<p class="p"><a name="11:25"></a>25 <span style="color:blue;" title="\xt Num. 22:2 enz.">*&nbsp;</span>Welnu, bent u zoveel beter dan Balak, de zoon van Zippor, de koning van Moab? Heeft hij het ooit tegen Israël opgenomen? Heeft hij ooit tegen hen gestreden?</p>
<p class="p"><a name="11:26"></a>26 <i>En dat</i> terwijl Israël driehonderd jaar in Hesbon en de bijbehorende <i>plaatsen</i> heeft gewoond, en in Aroër en de bijbehorende <i>plaatsen</i>, en in al de steden die aan de oevers van de Arnon liggen. Waarom hebt u die dan <i>al</i> die tijd niet bevrijd?</p>
<p class="p"><a name="11:27"></a>27 Niet ík heb tegen u gezondigd, maar ú handelt verkeerd ten aanzien van mij door tegen mij te strijden. Laat de HEERE, Die Rechter is, deze dag oordelen tussen de Israëlieten en de Ammonieten.</p>
<p class="p"><a name="11:28"></a>28 Maar de koning van de Ammonieten luisterde niet naar de woorden van Jefta, die hij hem gestuurd had.</p>
<p class="s">De gelofte van Jefta</p>
<p class="p"><a name="11:29"></a>29 Toen kwam de Geest van de HEERE op Jefta, en hij trok door Gilead en Manasse. Vervolgens trok hij door Mizpe in Gilead, en vanuit Mizpe in Gilead trok hij op naar de Ammonieten.</p>
<p class="p"><a name="11:30"></a>30 En Jefta deed de HEERE een gelofte en zei: Als U de Ammonieten geheel in mijn hand zult geven,</p>
<p class="p"><a name="11:31"></a>31 dan zal dat wat naar buiten komt en mij vanuit de deur van mijn huis tegemoetkomt, als ik in vrede terugkeer van de Ammonieten, voor de HEERE zijn, en ik zal het als brandoffer offeren.</p>
<p class="p"><a name="11:32"></a>32 Zo trok Jefta op naar de Ammonieten om tegen hen te strijden, en de HEERE gaf hen in zijn hand.</p>
<p class="p"><a name="11:33"></a>33 En hij versloeg hen vanaf Aroër tot waar u bij Minnith komt: twintig steden; en tot bij Abel-Keramim, met een zeer grote slag. Zo werden de Ammonieten vernederd van voor <i>de ogen van</i> de Israëlieten.</p>
<p class="p"><a name="11:34"></a>34 Maar toen Jefta in Mizpa bij zijn huis aankwam, zie, toen kwam zijn dochter naar buiten, hem tegemoet, met tamboerijnen en in reidans. Nu was zij zijn enige <i>kind</i>; hij had <i>verder</i> geen zoon of dochter.</p>
<p class="p"><a name="11:35"></a>35 En het gebeurde, toen hij haar zag, dat hij zijn kleren scheurde, en zei: Ach, mijn dochter! Je laat mij diep neerbukken en je hoort <i>nu</i> bij hen die mij in het ongeluk storten. Ik heb namelijk mijn mond naar de HEERE opengedaan en ik kan <i>er</i> niet <i>op</i> terugkomen.</p>
<p class="p"><a name="11:36"></a>36 Maar zij antwoordde hem: Mijn vader, als u uw mond naar de HEERE hebt geopend, doe <i>dan</i> met mij overeenkomstig datgene wat u hebt gesproken,<span title="11:wat ... gesproken - Letterlijk: wat uit uw mond is gegaan.">&nbsp;*</span> aangezien de HEERE u immers volledig gewroken heeft<span title="11:u ... volledig gewroken heeft - Letterlijk: wraken voor u gedaan heeft.">&nbsp;*</span> op uw vijanden, de Ammonieten.</p>
<p class="p"><a name="11:37"></a>37 Verder zei zij tegen haar vader: Laat de volgende zaak ten aanzien van mij gebeuren: laat mij twee maanden begaan, om af te dalen naar de bergen en te huilen omdat ik maagd zal blijven,<span title="11:omdat ... blijven - Letterlijk: om mijn maagdelijkheid; zie ook vers 38.">&nbsp;*</span> ik <i>samen</i> met mijn vriendinnen.</p>
<p class="p"><a name="11:38"></a>38 En hij zei: Ga <i>maar</i>. En hij liet haar voor twee maanden gaan. Toen ging zij met haar vriendinnen <i>op weg</i> en zij huilde op de bergen, omdat zij maagd zou blijven.</p>
<p class="p"><a name="11:39"></a>39 En het gebeurde na verloop van twee maanden dat zij naar haar vader terugkeerde. En hij voltrok aan haar zijn gelofte, die hij had gedaan. Zij heeft geen gemeenschap gehad met een man.<span title="11:geen gemeenschap gehad met een man - Letterlijk: geen man gekend.">&nbsp;*</span> En het werd een gewoonte in Israël</p>
<p class="p"><a name="11:40"></a>40 <i>dat</i> de dochters van Israël van jaar tot jaar<span title="11:van jaar tot jaar - Letterlijk: van dagen naar dagen.">&nbsp;*</span> <i>op weg</i> gingen om met de dochter van Jefta, de Gileadiet, te praten, vier dagen per jaar.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=12">&nbsp;&#9658;</a></p>            </p>
          </td>
        </tr>
      </table>
    </body>
</html>

