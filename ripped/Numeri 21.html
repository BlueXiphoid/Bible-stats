
<html>
  <head>
    <title>Numeri 21</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIERDE BOEK VAN MOZES</h3></div><div align="center"><h2>NUMERI</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=22">&nbsp;&#9658;</a></p><br />
<p class="c">&nbsp;<b>Hoofdstuk 21</b></p>
<p class="s">De koperen slang</p>
<p class="p"><a name="21:1"></a>1 Toen de Kanaäniet, de koning van Harad, die in het Zuiderland woonde, hoorde dat Israël langs de weg van Atharim kwam, bond hij de strijd aan met Israël, en hij voerde enigen uit hen als gevangenen weg.</p>
<p class="p"><a name="21:2"></a>2 Toen deed Israël de HEERE een gelofte en zei: Als U dit volk helemaal in mijn hand geeft, zal ik hun steden met de ban slaan.</p>
<p class="p"><a name="21:3"></a>3 En de HEERE luisterde naar de stem van Israël en gaf de Kanaänieten <i>in zijn hand</i>. Hij sloeg hen en hun steden met de ban, en hij gaf die plaats de naam Horma.</p>
<p class="p"><a name="21:4"></a>4 Toen trokken zij van de berg Hor in de richting van de Schelfzee. Ze moesten namelijk om het land van Edom heen trekken, maar onderweg kon de ziel van het volk het niet langer verdragen.<span title="21:kon ... niet langer verdragen - Letterlijk: werd ... verkort.">&nbsp;*</span></p>
<p class="p"><a name="21:5"></a>5 Het volk sprak tot God en tot Mozes: Waarom hebt u ons uit Egypte laten vertrekken om te sterven in de woestijn? Want <i>hier</i> is geen brood, ook geen water, en <span style="color:blue;" title="\xt Num. 11:6">*&nbsp;</span>onze ziel heeft een afkeer van dit waardeloze brood.</p>
<p class="p"><a name="21:6"></a>6 Toen zond <span style="color:blue;" title="\xt 1 Kor. 10:9">*&nbsp;</span>de HEERE gifslangen onder het volk; die beten het volk, en er stierf veel volk uit Israël.</p>
<p class="p"><a name="21:7"></a>7 En het volk kwam naar Mozes toe. Zij zeiden: Wij hebben gezondigd, want wij hebben tegen de HEERE en tegen u gesproken. Bid tot de HEERE dat Hij de slangen van ons wegneemt. Toen bad Mozes voor het volk.</p>
<p class="p"><a name="21:8"></a>8 En de HEERE zei tegen Mozes: Maak u een gifslang en zet hem op een staak. Het zal gebeuren <span style="color:blue;" title="\xt Joh. 3:14">*&nbsp;</span>dat ieder die gebeten is, in leven zal blijven, als hij daarnaar kijkt.</p>
<p class="p"><a name="21:9"></a>9 <span style="color:blue;" title="\xt 2 Kon. 18:4; Joh. 3:14">*&nbsp;</span>Toen maakte Mozes een koperen slang en zette hem op de staak. En het gebeurde als de slang iemand beet dat hij naar de koperen slang keek en in leven bleef.</p>
<p class="s">Verschillende tochten van het volk Israël</p>
<p class="p"><a name="21:10"></a>10 <span style="color:blue;" title="\xt Num. 33:43">*&nbsp;</span>Toen braken de Israëlieten op en zij sloegen hun kamp op in Oboth.</p>
<p class="p"><a name="21:11"></a>11 Daarna braken zij op vanuit Oboth en sloegen hun kamp op bij de ruïnes van Abarim, in de woestijn die ten oosten van Moab ligt, waar de zon opkomt.</p>
<p class="p"><a name="21:12"></a>12 Vandaar braken zij op en sloegen hun kamp op in het beekdal van Zered.</p>
<p class="p"><a name="21:13"></a>13 Vandaar braken zij op en sloegen hun kamp op aan deze kant van de Arnon, die in de woestijn <i>stroomt</i> en uit het gebied van de Amorieten komt, <span style="color:blue;" title="\xt Richt. 11:18">*&nbsp;</span>want de Arnon is de grens van Moab, tussen Moab en de Amorieten.</p>
<p class="p"><a name="21:14"></a>14 Daarom wordt er gezegd in het boek van de oorlogen van de HEERE:</p>
<p class="q">&nbsp;&nbsp;&nbsp;Waheb in Sufa, en de dalen van de Arnon,</p>

<p class="q2"><a name="21:15"></a>15 en de helling van de dalen,</p>
<p class="q">&nbsp;&nbsp;&nbsp;die zich uitstrekt tot de nederzetting Ar</p>

<p class="q2">en aan het gebied van Moab grenst.</p>

<p class="p"><a name="21:16"></a>16 Vandaar <i>reisden</i> zij naar Beër. Dat is de bron waarvan de HEERE tegen Mozes zei: Verzamel het volk en Ik zal hun water geven.</p>
<p class="p"><a name="21:17"></a>17 Toen zong Israël dit lied:</p>
<p class="q">&nbsp;&nbsp;&nbsp;Spring op, put,</p>

<p class="q2">zing ervan in beurtzang!</p>

<p class="q"><a name="21:18"></a>18 Put, die de vorsten gegraven hebben,</p>
<p class="q2">die de edelen van het volk gedolven hebben,</p>

<p class="q">&nbsp;&nbsp;&nbsp;met een scepter, met hun staven.</p>

<p class="p">Van de woestijn <i>reisden zij</i> naar Mattana,</p>

<p class="p"><a name="21:19"></a>19 van Mattana naar Nahaliël, van Nahaliël naar Bamoth,</p>
<p class="p"><a name="21:20"></a>20 en van Bamoth naar het dal dat in het veld van Moab ligt, bij de top van de Pisga, en dat uitziet over de wildernis.</p>
<p class="s">Israël verslaat Sihon en Og</p>
<p class="p"><a name="21:21"></a>21 <span style="color:blue;" title="\xt Deut. 2:26; Richt. 11:19">*&nbsp;</span>Toen stuurde Israël boden naar Sihon, de koning van de Amorieten, <i>met het verzoek</i>:</p>
<p class="p"><a name="21:22"></a>22 Laat mij door uw land trekken. <span style="color:blue;" title="\xt Num. 20:17">*&nbsp;</span>Wij zullen niet afwijken door akkers of wijngaarden. Wij zullen het water uit de putten niet drinken. Wij zullen langs de koninklijke weg gaan, totdat wij uw gebied doorgetrokken zijn.</p>
<p class="p"><a name="21:23"></a>23 <span style="color:blue;" title="\xt Deut. 2:30; 29:7; Joz. 24:8; Richt. 11:20">*&nbsp;</span>Sihon stond Israël echter niet toe door zijn gebied te trekken, maar Sihon verzamelde al zijn volk en trok uit, Israël tegemoet, naar de woestijn. Toen kwam hij in Jahza en bond de strijd aan met Israël.</p>
<p class="p"><a name="21:24"></a>24 <span style="color:blue;" title="\xt Deut. 2:33; 29:7; Joz. 12:2; 24:8; Richt. 11:21">*&nbsp;</span>Maar Israël sloeg hem met de scherpte van het zwaard en <span style="color:blue;" title="\xt Ps. 135:11,12; 136:19; Amos 2:9">*&nbsp;</span>nam zijn land in bezit, van de Arnon tot de Jabbok, <span style="color:blue;" title="\xt Deut. 2:37">*&nbsp;</span>tot aan <i>het gebied</i> van de Ammonieten, want het gebied van de Ammonieten was versterkt.</p>
<p class="p"><a name="21:25"></a>25 <span style="color:blue;" title="\xt Deut. 2:34,35">*&nbsp;</span>Zo nam Israël al deze steden in, en Israël woonde in al de steden van de Amorieten, in Hesbon en in al de bijbehorende <i>plaatsen</i>.</p>
<p class="p"><a name="21:26"></a>26 Want Hesbon was de <i>hoofd</i>stad van Sihon, de koning van de Amorieten. Hij had de strijd aangebonden met de vorige koning van Moab en had al zijn land uit zijn hand genomen, tot aan de Arnon.</p>
<p class="p"><a name="21:27"></a>27 Daarom zeggen de dichters:</p>
<p class="q">&nbsp;&nbsp;&nbsp;Kom naar Hesbon, bouw</p>

<p class="q2">en versterk de stad van Sihon.</p>

<p class="q"><a name="21:28"></a>28 Want er is een vuur uitgegaan uit Hesbon,</p>
<p class="q2">een vlam uit de stad van Sihon;</p>

<p class="q">&nbsp;&nbsp;&nbsp;het heeft Ar van Moab verteerd,</p>

<p class="q2">de bezitters van Arnons hoogten.</p>

<p class="q"><a name="21:29"></a>29 Wee u, Moab,</p>
<p class="q2">u bent verloren, volk van <span style="color:blue;" title="\xt 1 Kon. 11:7,33">*&nbsp;</span>Kamos!</p>

<p class="q">&nbsp;&nbsp;&nbsp;Hij moest zijn zonen <i>als</i> vluchtelingen,</p>

<p class="q2">en zijn dochters in gevangenschap overgeven</p>

<p class="q3">aan Sihon, de koning van de Amorieten.</p>

<p class="q"><a name="21:30"></a>30 Wij hebben hen neergeveld.</p>
<p class="q2">Verloren is Hesbon, tot aan Dibon toe;</p>

<p class="q">&nbsp;&nbsp;&nbsp;wij hebben <i>hen</i> verwoest tot aan Nofat,</p>

<p class="q2">dat tot aan Medeba <i>reikt</i>.</p>

<p class="p"><a name="21:31"></a>31 Zo woonde Israël in het land van de Amoriet.</p>
<p class="p"><a name="21:32"></a>32 Daarna stuurde Mozes <i>mannen</i> om Jaëzer te verkennen. Zij namen de bijbehorende <i>plaatsen</i> in, en hij verdreef de Amorieten die er <i>woonden</i>.</p>
<p class="p"><a name="21:33"></a>33 Toen keerden zij zich om en vertrokken in de richting van Basan. <span style="color:blue;" title="\xt Deut. 3:1; 29:7">*&nbsp;</span>En Og, de koning van Basan, trok uit hun tegemoet, hij en al zijn volk, tot de strijd, in Edreï.</p>
<p class="p"><a name="21:34"></a>34 Maar de HEERE zei tegen Mozes: Wees niet bevreesd voor hem, want Ik heb hem in uw hand gegeven, en al zijn volk, ook zijn land. <span style="color:blue;" title="\xt Ps. 136:20">*&nbsp;</span>U moet met hem doen zoals u gedaan hebt met Sihon, de koning van de Amorieten, die in Hesbon woonde.</p>
<p class="p"><a name="21:35"></a>35 En zij versloegen <span style="color:blue;" title="\xt Ps. 136:20,21,22">*&nbsp;</span>hem, zijn zonen, en al zijn volk, zodat van hem niemand overbleef. En zij namen zijn land in bezit.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=20">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=22">&nbsp;&#9658;</a></p>            </p>
          </td>
        </tr>
      </table>
    </body>
</html>

