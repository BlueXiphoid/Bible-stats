
<html>
  <head>
    <title>Handelingen 12</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE HANDELINGEN VAN DE HEILIGE APOSTELEN</h2></div><div align="center"><h3>BESCHREVEN DOOR</h3></div><div align="center"><h3>LUKAS</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=11">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=13">&nbsp;&#9658;</a></p><br />
<p class="c">&nbsp;<b>Hoofdstuk 12</b></p>
<p class="s">Herodes laat Jakobus onthoofden</p>
<p class="p"><a name="12:1"></a>1 Omstreeks die tijd sloeg koning Herodes de hand aan sommigen van de gemeente om hen kwaad te doen.</p>
<p class="p"><a name="12:2"></a>2 En hij doodde Jakobus, <span style="color:blue;" title="\xt Matt. 4:21">*&nbsp;</span>de broer van Johannes, met het zwaard.</p>
<p class="s">Petrus gevangen en verlost</p>
<p class="p"><a name="12:3"></a>3 En toen hij zag dat het de Joden welgevallig was, ging hij verder door ook Petrus te grijpen (het waren de dagen van de ongezuurde <i>broden</i>);</p>
<p class="p"><a name="12:4"></a>4 <span style="color:blue;" title="\xt Joh. 21:18">*&nbsp;</span>en toen hij ook die gegrepen had, zette hij hem in de gevangenis en gaf <i>hem</i> over aan vier <i>wachten</i>, <i>elk</i> bestaande uit vier soldaten, om hem te bewaken, omdat hij hem na het Pascha wilde voorleiden aan het volk.</p>
<p class="p"><a name="12:5"></a>5 Petrus werd dus in de gevangenis bewaakt; maar door de gemeente werd voortdurend voor hem tot God gebeden.</p>
<p class="p"><a name="12:6"></a>6 Toen Herodes hem zou voorleiden, sliep Petrus die nacht tussen twee soldaten, geboeid met twee ketenen; en de bewakers voor de deur bewaakten de gevangenis.</p>
<p class="p"><a name="12:7"></a>7 <span style="color:blue;" title="\xt Hand. 5:19; 16:26">*&nbsp;</span>En zie, er stond een engel van de Heere en er scheen een licht in het vertrek, en door Petrus in de zij te porren, wekte hij hem en zei: Sta snel op. En zijn ketenen vielen van zijn handen af.</p>
<p class="p"><a name="12:8"></a>8 En de engel zei tegen hem: Doe uw gordel om en bind uw sandalen aan. En hij deed dat. En hij zei tegen hem: Sla uw bovenkleed om en volg mij.</p>
<p class="p"><a name="12:9"></a>9 En hij ging naar buiten en volgde hem, en hij wist niet dat het werkelijkheid was wat er door de engel plaatsvond, maar hij dacht dat hij een visioen zag.</p>
<p class="p"><a name="12:10"></a>10 En toen zij langs de eerste en tweede wacht gegaan waren, kwamen zij bij de ijzeren poort die naar de stad leidt; die ging <span style="color:blue;" title="\xt Hand. 16:26">*&nbsp;</span>vanzelf voor hen open. En toen zij naar buiten gegaan waren, liepen zij één straat verder, en meteen ging de engel van hem weg.</p>
<p class="p"><a name="12:11"></a>11 En toen Petrus tot zichzelf gekomen was, zei hij: Nu weet ik werkelijk <span style="color:blue;" title="\xt Dan. 6:23">*&nbsp;</span>dat de Heere Zijn engel uitgezonden heeft en mij verlost heeft uit de hand van Herodes en <i>uit</i> alles wat het Joodse volk verwachtte.</p>
<p class="p"><a name="12:12"></a>12 En toen dit tot hem doorgedrongen was, <span style="color:blue;" title="\xt Hand. 4:23">*&nbsp;</span>ging hij naar het huis van Maria, de moeder van Johannes, die ook Markus genoemd werd, waar velen bijeenwaren en baden.</p>
<p class="p"><a name="12:13"></a>13 Toen Petrus aan de deur van de poort klopte, ging er een dienstmeisje naar toe om te luisteren, van wie de naam Rhodé was.</p>
<p class="p"><a name="12:14"></a>14 En toen zij de stem van Petrus herkende, deed zij van blijdschap de poort niet open, maar rende naar binnen en berichtte dat Petrus voor de poort stond.</p>
<p class="p"><a name="12:15"></a>15 En zij zeiden tegen haar: U bent buiten zinnen! Maar zij hield vol dat het zo was. En zij zeiden: Het is zijn engel.</p>
<p class="p"><a name="12:16"></a>16 Maar Petrus bleef kloppen; en toen zij opengedaan hadden, zagen zij hem en waren buiten zichzelf.</p>
<p class="p"><a name="12:17"></a>17 En hij gebaarde hun <span style="color:blue;" title="\xt Hand. 13:16; 19:33; 21:40">*&nbsp;</span>met de hand dat zij zwijgen moesten, en hij vertelde hun hoe de Heere hem uit de gevangenis geleid had en zei: Vertel dit aan Jakobus en de broeders. En hij ging naar buiten en reisde naar een andere plaats.</p>
<p class="p"><a name="12:18"></a>18 Toen het dag was geworden, was er geen geringe opschudding onder de soldaten over wat er met Petrus gebeurd kon zijn.</p>
<p class="p"><a name="12:19"></a>19 En nadat Herodes hem gezocht maar niet gevonden had, ondervroeg hij de bewakers en gaf bevel hen weg te leiden. En hij vertrok van Judea naar Caesarea en bleef daar.</p>
<p class="s">De dood van Herodes</p>
<p class="p"><a name="12:20"></a>20 En Herodes koesterde bittere vijandschap tegen de Tyriërs en Sidoniërs; maar zij kwamen eensgezind naar hem toe, en na Blastus, de kamerheer van de koning, overtuigd te hebben, vroegen zij om vrede, omdat hun land gevoed werd door dat van de koning.</p>
<p class="p"><a name="12:21"></a>21 En op een vastgestelde dag trok Herodes een koninklijk kleed aan en hield, op de rechterstoel gezeten, een toespraak tot hen.</p>
<p class="p"><a name="12:22"></a>22 En het volk riep uit: Een stem van God en niet van een mens!</p>
<p class="p"><a name="12:23"></a>23 En onmiddellijk sloeg een engel van de Heere hem, omdat hij God de eer niet gaf; en hij werd door de wormen gegeten en gaf de geest.</p>
<p class="p"><a name="12:24"></a>24 <span style="color:blue;" title="\xt Jes. 55:11; Hand. 6:7">*&nbsp;</span>En het Woord van God verbreidde zich en nam toe.</p>
<p class="p"><a name="12:25"></a>25 Barnabas nu en Saulus keerden terug uit Jeruzalem na <i>daar</i> hun dienstwerk vervuld te hebben, en zij namen ook Johannes mee, die ook Markus genoemd werd.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=11">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=13">&nbsp;&#9658;</a></p>            </p>
          </td>
        </tr>
      </table>
    </body>
</html>

