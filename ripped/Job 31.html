
<html>
  <head>
    <title>Job 31</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>JOB</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOB&hoofdstuk=30">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOB&hoofdstuk=32">&nbsp;&#9658;</a></p><br />
<p class="c">&nbsp;<b>Hoofdstuk 31</b></p>
<p class="s">Job betuigt zijn onschuld</p>
<p class="q"><a name="31:1"></a>1 Ik heb een verbond gesloten met mijn ogen;</p>
<p class="q2">hoe kan ik dan <i>begerig</i> naar een jonge vrouw kijken?</p>

<p class="q"><a name="31:2"></a>2 Want wat is het deel van God van boven,</p>
<p class="q2">of het eigendom van de Almachtige vanuit de hoogten?</p>

<p class="q"><a name="31:3"></a>3 Is het niet ondergang voor wie het verkeerde doet,</p>
<p class="q2">en ongeluk voor wie onrecht bedrijven?</p>

<p class="q"><a name="31:4"></a>4 <span style="color:blue;" title="\xt 2 Kron. 16:9; Job 34:21; Spr. 5:21; 15:3; Jer. 32:19">*&nbsp;</span>Ziet Hij mijn wegen niet,</p>
<p class="q2">en telt Hij niet al mijn voetstappen?</p>

<p class="q"><a name="31:5"></a>5 Als ik met leugens heb omgegaan,</p>
<p class="q2">en mijn voet zich gehaast heeft naar bedrog,</p>

<p class="q"><a name="31:6"></a>6 laat Hij mij dan wegen in een zuivere weegschaal,</p>
<p class="q2">en God zal mijn oprechtheid weten.</p>

<p class="q"><a name="31:7"></a>7 Als mijn schreden van de weg zijn afgeweken,</p>
<p class="q2">en mijn hart mijn ogen gevolgd is,</p>

<p class="q3">en er iets aan mijn handen kleeft,</p>

<p class="q"><a name="31:8"></a>8 dan mag ik zaaien, maar een ander eten,</p>
<p class="q2">en wat bij mij uitspruit, mag ontworteld worden!</p>

<p class="q"><a name="31:9"></a>9 <span style="color:blue;" title="\xt Job 24:15; Spr. 7:25">*&nbsp;</span>Als mijn hart verleid is geweest om naar een <i>andere</i> vrouw <i>te gaan</i>,</p>
<p class="q2">of <i>als</i> ik geloerd heb aan de deur van mijn naaste,</p>

<p class="q"><a name="31:10"></a>10 laat mijn vrouw dan <i>koren</i> malen voor een ander,</p>
<p class="q2">en laten anderen zich over haar heenbuigen!</p>

<p class="q"><a name="31:11"></a>11 Dat zou namelijk schandelijk gedrag zijn,</p>
<p class="q2">en het is een misdaad <i>bij</i> de rechters.</p>

<p class="q"><a name="31:12"></a>12 Dat zou namelijk een vuur zijn dat verteert tot in het verderf,</p>
<p class="q2">en dat al mijn opbrengst ontwortelt.</p>

<p class="q"><a name="31:13"></a>13 Als ik het recht van mijn slaaf of van mijn slavin versmaad heb,</p>
<p class="q2">wanneer zij een geschil met mij hadden,</p>

<p class="q"><a name="31:14"></a>14 wat zal ik dan doen <span style="color:blue;" title="\xt Ps. 44:22">*&nbsp;</span>als God opstaat?</p>
<p class="q2">En als Hij onderzoekt, wat zal ik Hem <i>dan</i> antwoorden?</p>

<p class="q"><a name="31:15"></a>15 <span style="color:blue;" title="\xt Job 34:19; Spr. 14:31; 17:5">*&nbsp;</span>Heeft Hij Die mij in de buik maakte, <i>ook</i> hem niet gemaakt,</p>
<p class="q2">en heeft Eén ons niet in de baarmoeder gevormd?</p>

<p class="q"><a name="31:16"></a>16 Als ik de armen iets van <i>hun</i> wens onthouden heb,</p>
<p class="q2">of de ogen van de weduwe heb laten versmachten;</p>

<p class="q"><a name="31:17"></a>17 als ik mijn stuk <i>brood</i> alleen gegeten heb,</p>
<p class="q2">zodat de wees daarvan niet gegeten heeft,</p>

<p class="q"><a name="31:18"></a>18 – ja, hij is vanaf mijn jeugd bij mij opgegroeid, als <i>bij</i> een vader,</p>
<p class="q2">en <i>de weduwe</i> heb ik vanaf de buik van mijn moeder geleid.</p>

<p class="q"><a name="31:19"></a>19 Als ik iemand heb zien omkomen, omdat hij zonder kleding was,</p>
<p class="q2">en omdat de arme geen bedekking had;</p>

<p class="q"><a name="31:20"></a>20 als zijn heupen mij niet gezegend hebben,</p>
<p class="q2">omdat hij zich verwarmde met de wol van mijn schapen.</p>

<p class="q"><a name="31:21"></a>21 Als ik mijn vuist gezwaaid heb tegen de wees,</p>
<p class="q2">omdat ik zag dat er hulp voor mij in de poort was,</p>

<p class="q"><a name="31:22"></a>22 laat <i>dan</i> mijn schouder van het schouderblad vallen,</p>
<p class="q2">en laat mijn arm <i>dan</i> van zijn pijp afbreken!</p>

<p class="q"><a name="31:23"></a>23 Want het onheil van God joeg mij angst aan,</p>
<p class="q2">en vanwege Zijn hoogheid kon ik niets.</p>

<p class="q"><a name="31:24"></a>24 Als ik <span style="color:blue;" title="\xt Mark. 10:24; 1 Tim. 6:17">*&nbsp;</span>mijn hoop op goud gesteld heb,</p>
<p class="q2">of tot het fijne goud gezegd heb: <i>U bent</i> mijn vertrouwen;</p>

<p class="q"><a name="31:25"></a>25 <span style="color:blue;" title="\xt Ps. 62:11">*&nbsp;</span>als ik mij verblijd heb, omdat mijn vermogen groot was,</p>
<p class="q2">en omdat mijn hand geweldig veel verkregen had.</p>

<p class="q"><a name="31:26"></a>26 <span style="color:blue;" title="\xt Deut. 4:19">*&nbsp;</span>Als ik het <i>zon</i>licht gezien heb, wanneer het scheen,</p>
<p class="q2">of de maan, die stralend voortging,</p>

<p class="q"><a name="31:27"></a>27 en mijn hart in het geheim verleid werd,</p>
<p class="q2">en mijn hand mijn mond gekust heeft!</p>

<p class="q"><a name="31:28"></a>28 Ook dat is een misdaad <i>bij</i> de rechter,</p>
<p class="q2">want <i>dan</i> zou ik God van boven verloochend hebben.</p>

<p class="q"><a name="31:29"></a>29 <span style="color:blue;" title="\xt Spr. 17:5">*&nbsp;</span>Als ik mij verblijd heb over de verdrukking van hem die mij haatte,</p>
<p class="q2">en opgewekt ben geweest wanneer het kwaad hem trof!</p>

<p class="q"><a name="31:30"></a>30 Ik heb zelfs mijn gehemelte niet toegelaten te zondigen,</p>
<p class="q2"><span style="color:blue;" title="\xt Matt. 5:44; Rom. 12:14">*&nbsp;</span>door met een vervloeking zijn ziel op te eisen.</p>

<p class="q"><a name="31:31"></a>31 Als de mensen van mijn tent niet hebben gezegd:</p>
<p class="q2">Wie werd er níet verzadigd<span title="31:31 Wie werd er níet verzadigd - Letterlijk: wie zal geven die niet verzadigd wordt.">&nbsp;*</span> van zijn vlees?</p>

<p class="q"><a name="31:32"></a>32 <span style="color:blue;" title="\xt Hebr. 13:2; 1 Petr. 4:9">*&nbsp;</span>De vreemdeling overnachtte niet op de straat;</p>
<p class="q2">ik opende mijn deuren voor de reiziger.</p>

<p class="q"><a name="31:33"></a>33 Als ik, zoals Adam, <i>ooit</i> mijn overtredingen bedekt heb,</p>
<p class="q2">door mijn ongerechtigheid in mijn binnenste te verbergen,</p>

<p class="q"><a name="31:34"></a>34 omdat ik bevreesd was voor een grote menigte,</p>
<p class="q2">en de verachting van de geslachten mij ontsteld zou doen raken,</p>

<p class="q3">zodat ik zweeg en de deur niet uitging!</p>

<p class="q"><a name="31:35"></a>35 Och, had ik maar iemand die naar mij wilde luisteren!<span title="31:had ik maar ... luisteren - Letterlijk: wie zal geven aan mij een luisteraar.">&nbsp;*</span></p>
<p class="q2">Zie, mijn ondertekening! Laat de Almachtige mij antwoorden,</p>

<p class="q3">en laat mijn Tegenstander een aanklacht<span title="31:35 een aanklacht - Letterlijk: een boek.">&nbsp;*</span> op schrift stellen.</p>

<p class="q"><a name="31:36"></a>36 Zou ik die <i>dan</i> niet op mijn schouder dragen?</p>
<p class="q2">Ik zou die op mij binden <i>als</i> een kroon.</p>

<p class="q"><a name="31:37"></a>37 Het getal van mijn voetstappen zou ik Hem bekendmaken;</p>
<p class="q2">als een vorst zou ik tot Hem naderen.</p>

<p class="q"><a name="31:38"></a>38 Als mijn land <i>ooit</i> tegen mij geroepen heeft,</p>
<p class="q2">en zijn voren gezamenlijk hebben geweend;</p>

<p class="q"><a name="31:39"></a>39 als ik zijn volle opbrengst gegeten heb zonder geld <i>uit te keren</i>,</p>
<p class="q2">en de ziel van de pachters ervan heb laten zuchten,</p>

<p class="q"><a name="31:40"></a>40 laat <i>dan</i> in plaats van tarwe distels opkomen,</p>
<p class="q2">en in plaats van gerst giftig onkruid!</p>

<p class="p"><i>Hier</i> eindigen de woorden van Job.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JOB&hoofdstuk=30">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JOB&hoofdstuk=32">&nbsp;&#9658;</a></p>            </p>
          </td>
        </tr>
      </table>
    </body>
</html>

