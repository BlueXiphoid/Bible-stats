
<html>
  <head>
    <title>1 Korinthe 14</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE EERSTE BRIEF VAN DE APOSTEL PAULUS</h3></div><div align="center"><h3>AAN DE GEMEENTE VAN</h3></div><div align="center"><h2>KORINTHE</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1CO&hoofdstuk=13">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1CO&hoofdstuk=15">&nbsp;&#9658;</a></p><br />
<p class="c">&nbsp;<b>Hoofdstuk 14</b></p>
<p class="s">Profetie en talen</p>
<p class="p"><a name="14:1"></a>1 Jaag de liefde na en streef naar de geestelijke <i>gaven</i>, en vooral <i>daarnaar</i> dat u mag profeteren.</p>
<p class="p"><a name="14:2"></a>2 Wie namelijk in een <i>andere</i> taal spreekt, spreekt niet tot mensen, maar tot God, want niemand begrijpt <i>het</i>, maar in <i>zijn</i> geest spreekt hij geheimenissen.</p>
<p class="p"><a name="14:3"></a>3 Wie echter profeteert, spreekt tot mensen <i>woorden van</i> opbouw en vermaning en troost.</p>
<p class="p"><a name="14:4"></a>4 Wie in een <i>andere</i> taal spreekt, bouwt zichzelf op, maar wie profeteert, bouwt de gemeente op.</p>
<p class="p"><a name="14:5"></a>5 En ik zou <i>wel</i> willen dat u allen in <i>andere</i> talen spreekt, maar vooral dat u profeteert. Immers, wie profeteert, is meer dan wie in <i>andere</i> talen spreekt, tenzij hij het uitlegt, opdat de gemeente <i>erdoor</i> opgebouwd wordt.</p>
<p class="p"><a name="14:6"></a>6 En nu, broeders, als ik naar u toe zou komen en in <i>andere</i> talen zou spreken, wat voor voordeel zou ik u brengen, als ik <i>ook</i> niet tot u zou spreken óf door openbaring, óf door kennis, óf door profetie, óf door onderricht?</p>
<p class="p"><a name="14:7"></a>7 Dat geldt ook de levenloze dingen die geluid geven, of het <i>nu</i> een fluit is of een citer, als zij zich niet onderscheiden in <i>hun</i> klanken, hoe zal men weten wat op de fluit of op de citer gespeeld wordt?</p>
<p class="p"><a name="14:8"></a>8 Want ook als de bazuin een onherkenbaar geluid geeft, wie zal zich gereedmaken voor de strijd?</p>
<p class="p"><a name="14:9"></a>9 Zo is het ook als u door de taal geen goed verstaanbaar woord voortbrengt. Hoe zal <i>dan</i> begrepen worden wat er gezegd wordt? U bent dan namelijk <i>als</i> iemand die <i>maar wat</i> in de lucht spreekt.</p>
<p class="p"><a name="14:10"></a>10 Er zijn, al naar het voorvalt, zoveel soorten geluiden in de wereld, en niet één <i>daarvan</i> is zonder <i>eigen</i> klank.</p>
<p class="p"><a name="14:11"></a>11 Als ik dan de betekenis<span title="14:betekenis - Letterlijk: kracht.">&nbsp;*</span> van het geluid niet ken, zal ik voor hem die spreekt een buitenlander zijn en zal hij die spreekt voor mij een buitenlander zijn.</p>
<p class="p"><a name="14:12"></a>12 Zo ook u, als u naar geestelijke gaven streeft,<span title="14:naar geestelijke gaven streeft - Letterlijk: ijverend bent naar geestelijke gaven.">&nbsp;*</span> zoek er dan naar om overvloedig te zijn <i>in gaven</i> tot opbouw van de gemeente.</p>
<p class="p"><a name="14:13"></a>13 Daarom, laat hij die in een <i>andere</i> taal spreekt, bidden dat hij het mag uitleggen.</p>
<p class="p"><a name="14:14"></a>14 Want als ik in een <i>andere</i> taal bid, bidt mijn geest, maar mijn verstand blijft zonder vrucht.</p>
<p class="p"><a name="14:15"></a>15 Hoe is het dan? Ik zal met <i>mijn</i> geest bidden, maar ik zal ook met <i>mijn</i> verstand bidden. <span style="color:blue;" title="\xt Efez. 5:19; Kol. 3:16">*&nbsp;</span>Ik zal met <i>mijn</i> geest lofzingen, maar ik zal ook met <i>mijn</i> verstand lofzingen.</p>
<p class="p"><a name="14:16"></a>16 Want anders, als u dankzegt met <i>uw</i> geest, hoe zal hij die de plaats inneemt van de niet-ingewijde, amen zeggen op uw dankzegging, wanneer hij niet weet wat u zegt?</p>
<p class="p"><a name="14:17"></a>17 Immers, u dankt wel op een mooie manier, maar de ander wordt niet opgebouwd.</p>
<p class="p"><a name="14:18"></a>18 Ik dank mijn God dat ik in meer <i>andere</i> talen spreek dan u allen.</p>
<p class="p"><a name="14:19"></a>19 In de gemeente echter wil ik <i>liever</i> vijf woorden spreken met mijn verstand, om ook anderen te onderwijzen, dan tienduizend woorden in een <i>andere</i> taal.</p>
<p class="p"><a name="14:20"></a>20 <span style="color:blue;" title="\xt Matt. 18:3; 19:14; Efez. 4:14; 1 Petr. 2:1,2">*&nbsp;</span>Broeders, word geen kinderen in <i>uw</i> denken, maar wees kinderlijk in de slechtheid, en word in <i>uw</i> denken volwassen.</p>
<p class="p"><a name="14:21"></a>21 <span style="color:blue;" title="\xt Deut. 28:49; Jes. 28:11">*&nbsp;</span>In de wet staat geschreven: Door mensen die een andere taal spreken, en door andere lippen zal Ik spreken tot dit volk, en ook dan zullen zij niet naar Mij luisteren, zegt de Heere.</p>
<p class="p"><a name="14:22"></a>22 Zo zijn de <i>andere</i> talen dus tot een teken, niet voor hen die geloven, maar voor de ongelovigen, en <i>zo is</i> de profetie niet voor de ongelovigen, maar voor hen die geloven.</p>
<p class="p"><a name="14:23"></a>23 Als nu de hele gemeente samen zou komen, en allen spraken in <i>andere</i> talen, en er kwamen niet-ingewijden of ongelovigen binnen, zouden zij <i>dan</i> niet zeggen dat u buiten zinnen bent?</p>
<p class="p"><a name="14:24"></a>24 Maar als allen zouden profeteren, en er kwam een ongelovige of niet-ingewijde binnen, dan zou die door allen overtuigd <i>en</i> door allen beoordeeld worden.</p>
<p class="p"><a name="14:25"></a>25 En zo worden de verborgen dingen van zijn hart openbaar, en zo zal hij zich met het gezicht <i>ter aarde</i> werpen en God aanbidden, en verkondigen dat God werkelijk in uw midden is.</p>
<p class="s">Orde in gemeente en eredienst</p>
<p class="p"><a name="14:26"></a>26 Hoe is het dan, broeders? Telkens wanneer u samenkomt, heeft iedereen <i>wel</i> een psalm, <i>of</i> hij heeft een onderwijzing, <i>of</i> hij heeft een <i>andere</i> taal, <i>of</i> hij heeft een openbaring, <i>of</i> hij heeft een uitleg. Laat alles gebeuren tot opbouw.</p>
<p class="p"><a name="14:27"></a>27 En als iemand in een <i>andere</i> taal spreekt, <i>laat het dan</i> door twee of hoogstens drie <i>mensen gedaan worden</i>, ieder op zijn beurt, en laat één het uitleggen.</p>
<p class="p"><a name="14:28"></a>28 Maar als er geen uitlegger is, laat hij <i>dan</i> in de gemeente zwijgen, maar laat hij tot zichzelf spreken en tot God.</p>
<p class="p"><a name="14:29"></a>29 En laten twee of drie profeten spreken, en laten de anderen <i>het</i> beoordelen.</p>
<p class="p"><a name="14:30"></a>30 En als aan een ander die daar zit, <i>iets</i> geopenbaard wordt, laat <i>dan</i> de eerste zwijgen.</p>
<p class="p"><a name="14:31"></a>31 Want u kunt allen, de één na de ander, profeteren, opdat allen leren en allen bemoedigd<span title="14:bemoedigd - Of: vermaand.">&nbsp;*</span> worden.</p>
<p class="p"><a name="14:32"></a>32 En de geesten van de profeten zijn aan de profeten <i>zelf</i> onderworpen.</p>
<p class="p"><a name="14:33"></a>33 Want God is geen <i>God</i> van wanorde, maar van vrede, zoals in alle gemeenten van de heiligen.</p>
<p class="p"><a name="14:34"></a>34 <span style="color:blue;" title="\xt 1 Tim. 2:12">*&nbsp;</span>Laten uw vrouwen in de gemeenten zwijgen. Het is hun immers niet toegestaan te spreken, maar <i>bevolen</i> onderdanig te zijn, zoals ook <span style="color:blue;" title="\xt Gen. 3:16; Efez. 5:22; Kol. 3:18; Tit. 2:5; 1 Petr. 3:1">*&nbsp;</span>de wet zegt.</p>
<p class="p"><a name="14:35"></a>35 En als zij iets willen leren, laten zij <i>dat dan</i> thuis aan hun eigen man vragen. Het is immers schandelijk voor vrouwen om in de gemeente te spreken.</p>
<p class="p"><a name="14:36"></a>36 Of is het Woord van God van ú uitgegaan? Of heeft het alleen ú bereikt?</p>
<p class="p"><a name="14:37"></a>37 Als iemand denkt dat hij een profeet is of een geestelijk <i>mens</i>, laat hij <i>dan</i> erkennen dat wat ik u schrijf geboden van de Heere zijn.</p>
<p class="p"><a name="14:38"></a>38 Maar als iemand onwetend <i>wil</i> zijn, laat hij onwetend zijn.</p>
<p class="p"><a name="14:39"></a>39 Daarom, broeders, streef ernaar om te profeteren, en verhinder het spreken in <i>andere</i> talen niet.</p>
<p class="p"><a name="14:40"></a>40 Laat alle dingen op een gepaste wijze en in <i>goede</i> orde gebeuren.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1CO&hoofdstuk=13">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1CO&hoofdstuk=15">&nbsp;&#9658;</a></p>            </p>
          </td>
        </tr>
      </table>
    </body>
</html>

