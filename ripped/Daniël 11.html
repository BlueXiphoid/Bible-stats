
<html>
  <head>
    <title>Daniël 11</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>DANIËL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DAN&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DAN&hoofdstuk=12">&nbsp;&#9658;</a></p><br />
<p class="c">&nbsp;<b>Hoofdstuk 11</b></p><a name="11:1"></a>1 En ik, ik stond in het eerste jaar van Darius, de Mediër, hem <i>terzijde</i> als steun en toeverlaat.</p>
<p class="p"><a name="11:2"></a>2 Nu zal ik u dan de waarheid bekendmaken.</p>
<p class="p">Zie, er zullen nog drie koningen in Perzië aan de macht komen, en de vierde zal grotere rijkdom verwerven dan alle <i>anderen</i>. Als hij sterk geworden is door zijn rijkdom, zal hij allen opzetten tegen het koninkrijk Griekenland.</p>

<p class="p"><a name="11:3"></a>3 Daarna zal er een machtige koning aan de macht komen,<span title="11:aan de macht komen - Letterlijk: gaan staan; zie ook vers 4, 7.">&nbsp;*</span> die met grote heerschappij zal heersen en zal handelen naar eigen goeddunken.</p>
<p class="p"><a name="11:4"></a>4 Zodra hij echter aan de macht komt, zal zijn koninkrijk verbroken worden en opgedeeld worden naar de vier wind<i>streken</i> van de hemel, maar niet voor zijn nakomelingen en niet overeenkomstig de heerschappij waarmee hij had geheerst, want zijn koninkrijk zal uiteengerukt worden en zal zijn voor anderen dan voor hen.</p>
<p class="s">Het zuiden tegen het noorden</p>
<p class="p"><a name="11:5"></a>5 Dan zal de koning van het zuiden sterk worden, maar een van zijn vorsten zal sterker worden dan hij en heersen. Zijn heerschappij zal een grote heerschappij zijn.</p>
<p class="p"><a name="11:6"></a>6 Na verloop van jaren zullen zij een verbintenis met elkaar aangaan. De dochter van de koning van het zuiden zal naar de koning van het noorden komen om een billijke <i>overeenkomst</i> aan te gaan. Zij zal echter geen kracht in haar arm meer overhebben, en <i>ook</i> hij zal niet standhouden, evenmin zijn arm. Zíj zal overgeleverd worden, evenals zij die haar gebracht hebben, hij die haar verwekt heeft en hij die haar in die tijden versterkt heeft.</p>
<p class="p"><a name="11:7"></a>7 Maar uit de loot van haar wortels zal er <i>iemand in</i> zijn plaats aan de macht komen. Hij zal met het leger komen en de vesting van de koning van het noorden binnentrekken, tegen hen optreden en <i>hen</i> onderwerpen.</p>
<p class="p"><a name="11:8"></a>8 Ook zal hij hun goden met hun godenbeelden <i>en</i> met hun kostbare voorwerpen van zilver en goud als buit naar Egypte brengen, en zelf zal hij <i>enige</i> jaren standhouden tegen de koning van het noorden.</p>
<p class="p"><a name="11:9"></a>9 Zo zal de koning van het zuiden in het koninkrijk komen en hij zal <i>weer</i> naar zijn <i>eigen</i> land terugkeren.</p>
<p class="s">Het noorden tegen het zuiden</p>
<p class="p"><a name="11:10"></a>10 Dan zullen zijn zonen zich in de strijd mengen en een menigte grote legers verzamelen. <i>Een van hen</i> zal snel komen, <i>het land</i> overspoelen, doorkruisen en terugkomen, zich in de strijd mengen <i>en</i> tot zijn vesting <i>doordringen</i>.</p>
<p class="p"><a name="11:11"></a>11 De koning van het zuiden zal verbitterd worden. Hij zal uittrekken en tegen hem, de koning van het noorden, oorlog voeren. Ook die zal een grote menigte op de been brengen, maar die menigte zal in zijn hand worden gegeven.</p>
<p class="p"><a name="11:12"></a>12 Wanneer die menigte zal zijn weggevaagd, zal zijn hart zich verheffen. Tienduizenden zal hij neervellen, maar <i>toch</i> zal hij zich niet kunnen versterken,</p>
<p class="p"><a name="11:13"></a>13 want de koning van het noorden zal terugkomen; hij zal een menigte op de been brengen, groter dan de eerste, en na verloop van tijd, <i>na enkele</i> jaren, zal hij snel met een groot leger en met een grote uitrusting komen.</p>
<p class="p"><a name="11:14"></a>14 Ook zullen in die tijden velen opstaan tegen de koning van het zuiden. En de gewelddadigen uit uw volk zullen verheven worden om het visioen te bevestigen, maar zij zullen struikelen.</p>
<p class="p"><a name="11:15"></a>15 Dan zal de koning van het noorden komen en hij zal een belegeringsdam opwerpen en versterkte steden innemen. De <i>krachtige</i> armen van het zuiden zullen geen stand houden, ook zijn keurtroepen niet. Ja, er zal geen kracht zijn om stand te houden.</p>
<p class="p"><a name="11:16"></a>16 Hij die tegen hem optrekt, zal handelen naar eigen goeddunken. Niemand zal tegen hem standhouden. Hij zal ook standhouden in het sieraadland en er zal vernietiging in zijn hand zijn.</p>
<p class="p"><a name="11:17"></a>17 Hij zal zijn zinnen<span title="11:zinnen - Letterlijk: gezicht; zie ook vers 18.">&nbsp;*</span> erop zetten om met de kracht van heel zijn koninkrijk te komen, en billijke <i>voorwaarden</i> met zich <i>meebrengen</i> en <i>die</i> ten uitvoer brengen. Hij zal hem een dochter <i>uit</i> de vrouwen geven om <i>het koninkrijk</i> te gronde te richten, maar zij zal niet standhouden, en zij zal voor hem niet zijn.</p>
<p class="p"><a name="11:18"></a>18 Dan zal hij zijn zinnen zetten op de kustlanden en hij zal er vele veroveren. Een leider zal echter een einde maken aan zijn smaad tegen hem, zonder dat hij zijn smaad aan hem kan vergelden.</p>
<p class="p"><a name="11:19"></a>19 Ten slotte zal hij zijn blik slaan op de vestingen van zijn <i>eigen</i> land, maar hij zal struikelen en ten val komen, en niet <i>meer</i> gevonden worden.</p>
<p class="p"><a name="11:20"></a>20 In zijn plaats zal <i>iemand</i> opstaan die een belastinginner <i>het land</i> laat doorkruisen, <i>in</i> koninklijke heerlijkheid. Na enige dagen echter zal hij gebroken worden, maar niet door toorn en niet door oorlog.</p>
<p class="s">Eerste aanval van de verachtelijke koning</p>
<p class="p"><a name="11:21"></a>21 In zijn plaats zal er een verachtelijk <i>man</i> opstaan. Men zal hem de koninklijke waardigheid niet geven. Maar hij zal komen in zorgeloze rust en het koningschap zal hij grijpen door vleierijen.</p>
<p class="p"><a name="11:22"></a>22 De <i>krachtige</i> armen van de overstroming zullen vóór hem weggespoeld worden en ze zullen gebroken worden, ook de vorst van het verbond.</p>
<p class="p"><a name="11:23"></a>23 Want zodra men een verbintenis met hem is aangegaan, zal hij bedrog plegen. Hij zal oprukken en met weinig volk machtig worden.</p>
<p class="p"><a name="11:24"></a>24 In zorgeloze rust zal hij ook in de vruchtbaarste <i>streken</i> van het gewest komen en hij zal doen wat zijn vaderen of voorvaderen niet hebben gedaan: roof, buit en bezittingen zal hij onder hen uitstrooien. En tegen vestingen zal hij zijn plannen beramen – maar <i>slechts</i> voor een tijd.</p>
<p class="p"><a name="11:25"></a>25 Ook zal hij zijn kracht en zijn hart opwekken tegen de koning van het zuiden, met een groot leger. De koning van het zuiden zal zich dan in de strijd mengen met een uitermate groot en machtig leger. Hij zal echter geen stand kunnen houden, want men zal plannen tegen hem bedenken.</p>
<p class="p"><a name="11:26"></a>26 Zij die van zijn gerechten eten, zullen hem breken. Zíjn leger zal wegspoelen en er zullen er velen dodelijk gewond vallen.</p>
<p class="p"><a name="11:27"></a>27 Het hart van deze twee koningen <i>zal erop gericht zijn</i> om kwaad te doen, en aan één tafel zullen zij leugens spreken. Maar het zal niet gelukken, want het einde <i>wacht</i> nog tot de vastgestelde tijd.</p>
<p class="p"><a name="11:28"></a>28 En <i>de koning van het noorden</i> zal terugkeren naar zijn land, met grote bezittingen, en zijn hart zal tegen het heilige verbond zijn. Hij zal <i>zijn wil</i> ten uitvoer brengen en terugkeren naar zijn land.</p>
<p class="s">Tweede aanval van de verachtelijke koning</p>
<p class="p"><a name="11:29"></a>29 Op de vastgestelde tijd zal hij terugkeren en tegen het zuiden oprukken, maar het zal niet zijn zoals de eerste of zoals de laatste <i>keer</i>.</p>
<p class="p"><a name="11:30"></a>30 Er zullen schepen van de Kittiërs tegen hem komen en hij zal terugschrikken. Hij zal terugkeren en toornen tegen het heilige verbond en hij zal <i>zijn eigen wil</i> ten uitvoer brengen. Hij zal, terwijl hij terugkeert, op hen letten die het heilig verbond verlaten.</p>
<p class="p"><a name="11:31"></a>31 Dan zullen er uit hem <i>krachtige</i> armen voortkomen. Die zullen het heiligdom <i>en</i> de vesting ontheiligen en het steeds <i>terugkerende offer</i> wegnemen en de verwoestende gruwel opstellen.</p>
<p class="p"><a name="11:32"></a>32 En hen die goddeloos handelen tegen het verbond, zal hij doen huichelen door vleierijen. Het volk echter, zij die hun God kennen, zullen zij grijpen, en zij zullen <i>hun wil</i> ten uitvoer brengen.</p>
<p class="p"><a name="11:33"></a>33 De verstandigen onder het volk zullen velen onderwijzen. Zij zullen struikelen door zwaard en vlam, door gevangenschap en beroving – dagen<i>lang</i>.</p>
<p class="p"><a name="11:34"></a>34 Wanneer zij struikelen, zullen zij met weinig hulp geholpen worden. Velen zullen zich echter met vleierijen bij hen voegen.</p>
<p class="p"><a name="11:35"></a>35 Van de verstandigen zullen er struikelen, om hen te louteren, te reinigen en <i>zuiver</i> wit te maken, tot de tijd van het einde, want het <i>wacht</i> nog tot de vastgestelde tijd.</p>
<p class="s">Het einde van de verachtelijke koning</p>
<p class="p"><a name="11:36"></a>36 Die koning zal handelen naar eigen goeddunken. Hij zal zich verheffen en zich groot maken boven elke god. Hij zal tegen de God der goden <span style="color:blue;" title="\xt Dan. 7:25">*&nbsp;</span>wonderlijke dingen spreken. Hij zal voorspoedig zijn tot de gramschap voltrokken is. Want wat vast besloten is, zal gebeuren.</p>
<p class="p"><a name="11:37"></a>37 En hij zal niet letten op de goden van zijn vaderen, <i>en</i> ook niet op het verlangen van de vrouwen. Hij zal op geen enkele god letten, maar zichzelf boven alles groot maken.</p>
<p class="p"><a name="11:38"></a>38 En hij zal de god van de vestingen in zijn standplaats eren. Hij zal namelijk de god die zijn vaderen niet gekend hebben, eren met goud, met zilver, met edelgesteente en met kostbaarheden.</p>
<p class="p"><a name="11:39"></a>39 Hij zal versterkte vestingen maken <i>samen</i> met een vreemde god. Voor hen die hij zal kennen, zal hij de eer laten toenemen en hen laten heersen over velen en hij zal het land uitdelen als beloning.</p>
<p class="p"><a name="11:40"></a>40 Dan zal in de tijd van het einde de koning van het zuiden hem <i>met de horens</i> stoten. En de koning van het noorden zal op hem aanstormen met wagens en met ruiters en met vele schepen. Hij zal de landen binnentrekken, <i>ze</i> overspoelen en erdoorheen trekken.</p>
<p class="p"><a name="11:41"></a>41 Hij zal het sieraadland binnentrekken, en vele <i>landen</i> zullen struikelen. Maar deze <i>zijn het die</i> aan zijn hand zullen ontkomen: Edom, Moab en de voornaamsten van de zonen van Ammon.</p>
<p class="p"><a name="11:42"></a>42 Hij zal zijn hand tegen de landen uitstrekken. Ook voor het land Egypte is er geen ontkomen aan.</p>
<p class="p"><a name="11:43"></a>43 Hij zal heersen over de verborgen schatten van goud en zilver en al de kostbaarheden van Egypte. De Libiërs en de Cusjieten zullen in zijn voetstappen <i>treden</i>.</p>
<p class="p"><a name="11:44"></a>44 Maar de geruchten uit het oosten en uit het noorden zullen hem schrik aanjagen. Daarom zal hij in grote grimmigheid uittrekken om velen weg te vagen en met de ban te slaan.</p>
<p class="p"><a name="11:45"></a>45 En hij zal de tenten van zijn paleis tussen de zeeën opzetten, bij de berg van het heilig sieraad. Dan zal hij tot zijn einde komen, en geen helper hebben.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DAN&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DAN&hoofdstuk=12">&nbsp;&#9658;</a></p>            </p>
          </td>
        </tr>
      </table>
    </body>
</html>

