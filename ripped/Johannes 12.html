
<html>
  <head>
    <title>Johannes 12</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>JOHANNES</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JHN&hoofdstuk=11">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JHN&hoofdstuk=13">&nbsp;&#9658;</a></p><br />
<p class="c">&nbsp;<b>Hoofdstuk 12</b></p>
<p class="s">De zalving van Jezus in Bethanië</p>
<p class="p"><a name="12:1"></a>1 Jezus <span style="color:blue;" title="\xt Matt. 26:6; Mark. 14:3; Luk. 7:37; Joh. 11:2">*&nbsp;</span>dan kwam zes dagen voor het Pascha in Bethanië, waar Lazarus was, die gestorven was <i>maar</i> die Hij uit de doden opgewekt had.</p>
<p class="p"><a name="12:2"></a>2 Zij nu bereidden daar een maaltijd voor Hem, en Martha bediende; en Lazarus was een van hen die met Hem aanlagen.</p>
<p class="p"><a name="12:3"></a>3 Maria dan nam een pond zuivere narduszalf van zeer grote waarde, zalfde de voeten van Jezus en droogde Zijn voeten met haar haren af; en het huis werd vervuld met de geur van de zalf.</p>
<p class="p"><a name="12:4"></a>4 Toen zei een van Zijn discipelen, Judas Iskariot, <i>de zoon</i> van Simon, die Hem verraden zou:</p>
<p class="p"><a name="12:5"></a>5 <span style="color:blue;" title="\xt Mark. 14:5">*&nbsp;</span>Waarom is deze zalf niet voor driehonderd penningen verkocht en aan de armen gegeven?</p>
<p class="p"><a name="12:6"></a>6 En dit zei hij niet omdat hij zich bekommerde om de armen, maar omdat hij een dief was, <span style="color:blue;" title="\xt Joh. 13:29">*&nbsp;</span>en de beurs beheerde en droeg wat gegeven werd.</p>
<p class="p"><a name="12:7"></a>7 Jezus dan zei: Laat haar begaan; zij heeft dit bewaard met het oog op <span style="color:blue;" title="\xt Mark. 14:8">*&nbsp;</span>de dag van Mijn begrafenis.</p>
<p class="p"><a name="12:8"></a>8 Want de <span style="color:blue;" title="\xt Deut. 15:11; Matt. 26:11; Mark. 14:7">*&nbsp;</span>armen hebt u altijd bij u, maar Mij hebt u niet altijd.</p>
<p class="p"><a name="12:9"></a>9 Een grote menigte dan van de Joden kwam te weten dat Hij daar was; en zij kwamen niet alleen vanwege Jezus, maar ook om Lazarus te zien, <span style="color:blue;" title="\xt Joh. 11:44">*&nbsp;</span>die Hij uit de doden opgewekt had.</p>
<p class="p"><a name="12:10"></a>10 En de overpriesters beraadslaagden om ook Lazarus te doden,</p>
<p class="p"><a name="12:11"></a>11 omdat omwille van hem velen van de Joden wegliepen en in Jezus geloofden.</p>
<p class="s">De intocht in Jeruzalem</p>
<p class="p"><a name="12:12"></a>12 <span style="color:blue;" title="\xt Matt. 21:8; Mark. 11:8; Luk. 19:36">*&nbsp;</span>Toen de volgende dag een grote menigte die naar het feest gekomen was, hoorde dat Jezus naar Jeruzalem kwam,</p>
<p class="p"><a name="12:13"></a>13 namen zij de takken van de palmbomen en gingen <i>de stad</i> uit Hem tegemoet en riepen: Hosanna! <span style="color:blue;" title="\xt Ps. 118:26">*&nbsp;</span>Gezegend <i>is</i> Hij Die komt in de Naam van de Heere, de Koning van Israël!</p>
<p class="p"><a name="12:14"></a>14 En toen Jezus een jonge ezel gevonden had, ging Hij daarop zitten, zoals geschreven is:</p>
<p class="p"><a name="12:15"></a>15 <span style="color:blue;" title="\xt Jes. 62:11; Zach. 9:9; Matt. 21:5">*&nbsp;</span>Wees niet bevreesd, dochter van Sion, zie, uw Koning komt, zittend op het veulen van een ezelin.</p>
<p class="p"><a name="12:16"></a>16 Dit nu begrepen Zijn discipelen eerst niet, maar toen Jezus verheerlijkt was, herinnerden zij zich dat dit over Hem geschreven was en dat zij dit met Hem gedaan hadden.</p>
<p class="p"><a name="12:17"></a>17 De menigte dan die bij Hem geweest was toen Hij Lazarus uit het graf geroepen en hem uit de doden opgewekt had, getuigde <i>daarvan</i>.</p>
<p class="p"><a name="12:18"></a>18 Daarom ging de menigte Hem ook tegemoet, omdat zij gehoord had dat Hij dat teken gedaan had.</p>
<p class="p"><a name="12:19"></a>19 De Farizeeën dan zeiden tegen elkaar: <span style="color:blue;" title="\xt Joh. 11:47">*&nbsp;</span>U ziet dat u totaal niets bereikt! Zie, de <i>hele</i> wereld loopt achter Hem aan.</p>
<p class="s">Het stervend tarwegraan</p>
<p class="p"><a name="12:20"></a>20 Nu waren er enkele Grieken onder hen <span style="color:blue;" title="\xt Hand. 8:27">*&nbsp;</span>die gekomen waren om op het feest te aanbidden.</p>
<p class="p"><a name="12:21"></a>21 Die dan gingen naar Filippus, <span style="color:blue;" title="\xt Joh. 1:45">*&nbsp;</span>die van Bethsaïda in Galilea afkomstig was, en vroegen hem: Heer, wij willen Jezus <i>graag</i> zien.</p>
<p class="p"><a name="12:22"></a>22 Filippus kwam en zei het tegen Andreas, en Andreas en Filippus zeiden het op hun beurt tegen Jezus.</p>
<p class="p"><a name="12:23"></a>23 Maar Jezus antwoordde hun: Het uur is gekomen <span style="color:blue;" title="\xt Joh. 13:32; 17:1">*&nbsp;</span>dat de Zoon des mensen verheerlijkt zal worden.</p>
<p class="p"><a name="12:24"></a>24 Voorwaar, voorwaar, Ik zeg u: <span style="color:blue;" title="\xt 1 Kor. 15:36">*&nbsp;</span>Als de tarwekorrel niet in de aarde valt en sterft, blijft hij alleen, maar als hij sterft, draagt hij veel vrucht.</p>
<p class="p"><a name="12:25"></a>25 <span style="color:blue;" title="\xt Matt. 10:39; 16:25; Mark. 8:35; Luk. 9:24; 17:33">*&nbsp;</span>Wie zijn leven liefheeft, zal het verliezen, en wie zijn leven haat in deze wereld, zal het behouden tot het eeuwige leven.</p>
<p class="p"><a name="12:26"></a>26 Als iemand Mij dient, laat hij Mij volgen, en <span style="color:blue;" title="\xt Joh. 14:3; 17:24">*&nbsp;</span>waar Ik ben, daar zal ook Mijn dienaar zijn. En als iemand Mij dient, zal de Vader hem eren.</p>
<p class="p"><a name="12:27"></a>27 Nu <span style="color:blue;" title="\xt Matt. 26:37,38,39; Mark. 14:34; Luk. 22:44">*&nbsp;</span>is Mijn ziel in beroering en wat zal Ik zeggen? Vader, verlos Mij uit dit uur! Maar hierom ben Ik in dit uur gekomen.</p>
<p class="p"><a name="12:28"></a>28 Vader, verheerlijk Uw Naam! Er kwam dan een stem uit de hemel: En Ik heb <i>Hem</i> verheerlijkt en Ik zal <i>Hem</i> opnieuw verheerlijken.</p>
<p class="p"><a name="12:29"></a>29 De menigte dan die daar stond en <i>dit</i> hoorde, zei dat er een donderslag geweest was. Anderen zeiden: Een engel heeft tot Hem gesproken.</p>
<p class="p"><a name="12:30"></a>30 Jezus antwoordde en zei: <span style="color:blue;" title="\xt Joh. 11:42">*&nbsp;</span>Niet voor Mij is deze stem er geweest, maar voor u.</p>
<p class="p"><a name="12:31"></a>31 <span style="color:blue;" title="\xt Joh. 16:11; Efez. 2:2">*&nbsp;</span>Nu wordt het oordeel over deze wereld voltrokken, <span style="color:blue;" title="\xt Joh. 14:30; Kol. 2:15">*&nbsp;</span>nu zal de vorst van deze wereld buitengeworpen worden.</p>
<p class="p"><a name="12:32"></a>32 <span style="color:blue;" title="\xt Num. 21:9; 2 Kon. 18:4; Joh. 3:14; 8:28">*&nbsp;</span>En Ik, als Ik van de aarde verhoogd ben, zal allen naar Mij toe trekken.</p>
<p class="p"><a name="12:33"></a>33 (En dit zei Hij om aan te duiden welke dood Hij zou sterven.)</p>
<p class="p"><a name="12:34"></a>34 De menigte antwoordde Hem: Wij hebben uit de wet gehoord <span style="color:blue;" title="\xt 2 Sam. 7:16; 1 Kron. 22:10; Ps. 45:7; 89:37; 110:4; Jes. 9:5; Jer. 23:6; Ezech. 37:26; Dan. 2:44; 7:14,27; Micha 4:7; Hebr. 1:8">*&nbsp;</span>dat de Christus tot in eeuwigheid blijft. En hoe kunt U dan zeggen dat de Zoon des mensen verhoogd moet worden? Wie is die Zoon des mensen?</p>
<p class="p"><a name="12:35"></a>35 Jezus dan zei tegen hen: Nog een korte tijd <span style="color:blue;" title="\xt Vers 46; Joh. 1:9; 8:12; 9:5">*&nbsp;</span>is het licht bij u; <span style="color:blue;" title="\xt Jer. 13:16; Efez. 5:8; 1 Thess. 5:4">*&nbsp;</span>wandel zolang u het licht hebt, opdat de duisternis u niet overvalt. En wie in de duisternis wandelt, weet niet waar hij heen gaat.</p>
<p class="p"><a name="12:36"></a>36 Zolang u het licht hebt, geloof in het licht, opdat u kinderen van het licht mag zijn. Deze dingen sprak Jezus. En Hij ging weg en verborg Zich voor hen.</p>
<p class="s">Blijvend ongeloof van de Joden</p>
<p class="p"><a name="12:37"></a>37 Maar hoewel Hij zoveel tekenen in hun bijzijn gedaan had, geloofden zij niet in Hem;</p>
<p class="p"><a name="12:38"></a>38 opdat het woord van de profeet Jesaja vervuld werd dat hij gesproken heeft: <span style="color:blue;" title="\xt Jes. 53:1; Rom. 10:16">*&nbsp;</span>Heere, wie heeft onze prediking geloofd en aan wie is de arm van de Heere geopenbaard?</p>
<p class="p"><a name="12:39"></a>39 Daarom konden zij niet geloven, omdat Jesaja verder gezegd heeft:</p>
<p class="p"><a name="12:40"></a>40 <span style="color:blue;" title="\xt Jes. 6:9; Ezech. 12:2; Matt. 13:14; Mark. 4:12; Luk. 8:10; Hand. 28:26; Rom. 11:8">*&nbsp;</span>Hij heeft hun ogen verblind en hun hart verhard, opdat zij niet met de ogen zouden zien en met het hart inzien en zich bekeren en Ik hen zou genezen.</p>
<p class="p"><a name="12:41"></a>41 <span style="color:blue;" title="\xt Jes. 6:1">*&nbsp;</span>Dit zei Jesaja toen hij Zijn heerlijkheid zag en over Hem sprak.</p>
<p class="p"><a name="12:42"></a>42 <span style="color:blue;" title="\xt Joh. 7:13,48">*&nbsp;</span>En toch geloofden ook velen van de leiders in Hem, maar vanwege de Farizeeën beleden zij het niet, <span style="color:blue;" title="\xt Joh. 9:22">*&nbsp;</span>opdat zij niet uit de synagoge geworpen zouden worden.</p>
<p class="p"><a name="12:43"></a>43 <span style="color:blue;" title="\xt Joh. 5:44">*&nbsp;</span>Want zij hadden de eer van de mensen meer lief dan de eer van God.</p>
<p class="p"><a name="12:44"></a>44 Jezus nu riep en zei: Wie in Mij gelooft, gelooft niet in Míj maar in Hem Die Mij gezonden heeft.</p>
<p class="p"><a name="12:45"></a>45 <span style="color:blue;" title="\xt Joh. 10:30; 14:9">*&nbsp;</span>En wie Mij ziet, ziet Hem Die Mij gezonden heeft.</p>
<p class="p"><a name="12:46"></a>46 <span style="color:blue;" title="\xt Vers 35; Jes. 42:6; 49:6; Joh. 1:9; 8:12; 9:5; Hand. 13:47">*&nbsp;</span>Ik ben een licht, in de wereld gekomen opdat ieder die in Mij gelooft, niet in de duisternis blijft.</p>
<p class="p"><a name="12:47"></a>47 En als iemand Mijn woorden hoort en niet gelooft, veroordeel Ik hem niet, <span style="color:blue;" title="\xt Joh. 3:17; 9:39">*&nbsp;</span>want Ik ben niet gekomen om de wereld te veroordelen, maar om de wereld zalig te maken.</p>
<p class="p"><a name="12:48"></a>48 <span style="color:blue;" title="\xt Joh. 3:18; 8:24">*&nbsp;</span>Wie Mij verwerpt en Mijn woorden niet aanneemt, heeft iets wat hem veroordeelt, <i>namelijk</i> <span style="color:blue;" title="\xt Mark. 16:16">*&nbsp;</span>het woord dat Ik gesproken heb; dat zal hem veroordelen op de laatste dag.</p>
<p class="p"><a name="12:49"></a>49 <span style="color:blue;" title="\xt Deut. 18:18; Joh. 3:11; 5:20; 7:16; 8:28; 14:10,24; 16:13">*&nbsp;</span>Want Ik heb niet uit Mijzelf gesproken, maar de Vader, Die Mij gezonden heeft, Hijzelf heeft Mij een gebod gegeven wat Ik zeggen en wat Ik spreken moet.</p>
<p class="p"><a name="12:50"></a>50 En Ik weet dat Zijn gebod eeuwig leven is. Wat Ik dan spreek, spreek Ik zoals de Vader Mij gezegd heeft.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JHN&hoofdstuk=11">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JHN&hoofdstuk=13">&nbsp;&#9658;</a></p>            </p>
          </td>
        </tr>
      </table>
    </body>
</html>

