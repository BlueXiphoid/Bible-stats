
<html>
  <head>
    <title>Handelingen 26</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE HANDELINGEN VAN DE HEILIGE APOSTELEN</h2></div><div align="center"><h3>BESCHREVEN DOOR</h3></div><div align="center"><h3>LUKAS</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=25">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=27">&nbsp;&#9658;</a></p><br />
<p class="c">&nbsp;<b>Hoofdstuk 26</b></p>
<p class="p"><a name="26:1"></a>1 En Agrippa zei tegen Paulus: Het is u toegestaan voor uzelf te spreken. Toen strekte Paulus de hand uit en verdedigde zich <i>als volgt</i>:</p>
<p class="p"><a name="26:2"></a>2 Ik acht mijzelf gelukkig, koning Agrippa, dat ik mij heden tegenover u mag verdedigen tegen alles waarvan ik door de Joden beschuldigd word,</p>
<p class="p"><a name="26:3"></a>3 vooral omdat ik weet dat u kennis hebt van alle gewoonten en geschilpunten die er onder de Joden zijn. Daarom vraag ik u geduldig naar mij te luisteren.</p>
<p class="p"><a name="26:4"></a>4 Welnu, mijn leven van <i>mijn</i> jeugd af aan, zoals dat van het begin af aan onder mijn volk in Jeruzalem geweest is, is bij al de Joden bekend.</p>
<p class="p"><a name="26:5"></a>5 Zij weten van mij vanuit het verleden – als zij het maar wilden getuigen! – dat ik geleefd heb volgens de meest nauwgezette richting binnen onze godsdienst, <i>namelijk</i> als Farizeeër.</p>
<p class="p"><a name="26:6"></a>6 En nu sta ik <i>hier</i> en word geoordeeld over <span style="color:blue;" title="\xt Gen. 3:15; 22:18; 26:4; 49:10; Deut. 18:15; 2 Sam. 7:12; Ps. 132:11; Jes. 4:2; 7:14; 9:5; 40:10; Jer. 23:5; 33:14; Ezech. 34:23; 37:24; Dan. 9:24; Micha 7:20">*&nbsp;</span>de hoop op de belofte die door God aan de vaderen gedaan is,</p>
<p class="p"><a name="26:7"></a>7 die onze twaalf stammen hopen te bereiken door voortdurend, nacht en dag, God te dienen. Om deze hoop, koning Agrippa, word ik door de Joden beschuldigd.</p>
<p class="p"><a name="26:8"></a>8 Waarom wordt het bij u <i>allen</i> ongeloofwaardig geacht dat God de doden opwekt?</p>
<p class="p"><a name="26:9"></a>9 <span style="color:blue;" title="\xt Hand. 8:3; 9:1; 22:4; 1 Kor. 15:9; Gal. 1:13; 1 Tim. 1:13">*&nbsp;</span>Ik dacht echt bij mijzelf dat ik tegen de Naam van Jezus van Nazareth veel vijandige dingen moest doen,</p>
<p class="p"><a name="26:10"></a>10 wat ik ook in Jeruzalem gedaan heb. Ik heb velen van de heiligen in de gevangenis opgesloten, nadat ik daartoe volmacht van de overpriesters gekregen had; en als zij gedood werden, stemde ik daarmee in.</p>
<p class="p"><a name="26:11"></a>11 En in alle synagogen heb ik hen dikwijls gestraft en gedwongen te lasteren; en ik trad in razende woede tegen hen op en vervolgde hen zelfs tot in de buitenlandse steden.</p>
<p class="p"><a name="26:12"></a>12 Toen ik daarvoor ook naar Damascus reisde, met volmacht en in opdracht van de overpriesters,</p>
<p class="p"><a name="26:13"></a>13 zag ik, koning, midden op de dag, op de weg <span style="color:blue;" title="\xt Hand. 9:3">*&nbsp;</span>een licht, sterker dan de glans van de zon, dat mij en hen die met mij meereisden, vanuit de hemel omscheen.</p>
<p class="p"><a name="26:14"></a>14 En nadat wij allen op de grond gevallen waren, hoorde ik een stem tot mij spreken en in de Hebreeuwse taal zeggen: Saul, Saul, waarom vervolgt u Mij? Het is hard voor u de hielen tegen de prikkels te slaan.</p>
<p class="p"><a name="26:15"></a>15 En ik zei: Wie bent U, Heere? En Hij zei: Ik ben Jezus, Die u vervolgt.</p>
<p class="p"><a name="26:16"></a>16 Maar richt u op en sta op uw voeten, want hiertoe ben Ik aan u verschenen: om u aan te stellen als dienaar en getuige zowel van de dingen die u gezien hebt als van die waarin Ik <i>nog</i> aan u verschijnen zal;</p>
<p class="p"><a name="26:17"></a>17 en Ik zal u verlossen van <i>dit</i> volk en <i>van</i> de heidenen, naar wie Ik u nu zend,</p>
<p class="p"><a name="26:18"></a>18 <span style="color:blue;" title="\xt Jes. 60:1">*&nbsp;</span>om hun ogen te openen en hen te bekeren van de duisternis tot het licht en van de macht van de satan tot God, opdat zij vergeving van de zonden ontvangen en een erfdeel onder de geheiligden door het geloof in Mij.</p>
<p class="p"><a name="26:19"></a>19 Daarom, koning Agrippa, ben ik die hemelse verschijning niet ongehoorzaam geweest,</p>
<p class="p"><a name="26:20"></a>20 <span style="color:blue;" title="\xt Hand. 9:19,28; 22:17,21">*&nbsp;</span>maar heb ik eerst aan hen die in Damascus en in Jeruzalem en in heel het land van Judea woonden, en <i>later</i> aan de heidenen verkondigd dat zij tot inkeer moesten komen, zich tot God bekeren en werken doen die in overeenstemming zijn met de bekering.</p>
<p class="p"><a name="26:21"></a>21 Hierom hebben de Joden mij <span style="color:blue;" title="\xt Hand. 21:30">*&nbsp;</span>in de tempel gegrepen en geprobeerd <i>mij</i> om te brengen,</p>
<p class="p"><a name="26:22"></a>22 maar door de hulp die ik van God gekregen heb, sta ik tot op deze dag als een getuige tegenover klein en groot, en zeg ik niets anders dan wat de Profeten en Mozes gezegd hebben dat er gebeuren zou,</p>
<p class="p"><a name="26:23"></a>23 <i>namelijk</i> dat de Christus moest lijden en dat Hij, als Eerste uit de opstanding van de doden, een licht zou aankondigen aan <i>dit</i> volk en de heidenen.</p>
<p class="p"><a name="26:24"></a>24 En toen hij deze dingen ter verdediging sprak, zei Festus met luide stem: U bent buiten zinnen, Paulus! Uw grote geleerdheid brengt u buiten zinnen!</p>
<p class="p"><a name="26:25"></a>25 Maar hij zei: Ik ben niet buiten zinnen, zeer machtige Festus, maar ik spreek woorden van waarheid en van gezond verstand.</p>
<p class="p"><a name="26:26"></a>26 Want de koning heeft weet van deze dingen. Ik spreek <i>daarom</i> ook vrijmoedig tot hem, want ik ben ervan overtuigd dat niets van deze dingen hem ontgaan is; <span style="color:blue;" title="\xt Joh. 18:20">*&nbsp;</span>het is immers niet in een uithoek gebeurd.</p>
<p class="p"><a name="26:27"></a>27 Gelooft u, koning Agrippa, de Profeten? Ik weet dat u <i>ze</i> gelooft.</p>
<p class="p"><a name="26:28"></a>28 En Agrippa zei tegen Paulus: U overtuigt mij bijna om christen te worden!<span title="26:U overtuigt ... te worden - Of: U wilt mij in korte tijd overtuigen een christen te worden.">&nbsp;*</span></p>
<p class="p"><a name="26:29"></a>29 En Paulus zei: <span style="color:blue;" title="\xt 1 Kor. 7:7">*&nbsp;</span>Ik zou van God wel wensen dat, én bijna én geheel, niet alleen u maar ook allen die vandaag naar mij luisteren, zouden worden zoals ik ben, uitgezonderd deze boeien.</p>
<p class="p"><a name="26:30"></a>30 En nadat hij dit gezegd had, stond de koning op en de stadhouder, Bernice en zij die bij hen zaten,</p>
<p class="p"><a name="26:31"></a>31 en zij gingen terzijde, spraken met elkaar en zeiden: <span style="color:blue;" title="\xt Hand. 23:9; 25:25">*&nbsp;</span>Deze man doet niets wat dood of boeien verdient.</p>
<p class="p"><a name="26:32"></a>32 En Agrippa zei tegen Festus: Deze man had losgelaten kunnen worden, als hij zich niet op de keizer had beroepen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=25">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=27">&nbsp;&#9658;</a></p>            </p>
          </td>
        </tr>
      </table>
    </body>
</html>

