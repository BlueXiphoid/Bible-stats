
<html>
  <head>
    <title>Nehemia 9</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>NEHEMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NEH&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NEH&hoofdstuk=10">&nbsp;&#9658;</a></p><br />
<p class="c">&nbsp;<b>Hoofdstuk 9</b></p>
<p class="s">Het volk houdt een dag van vasten en gebed</p>
<p class="p"><a name="9:1"></a>1 Op de vierentwintigste dag van deze maand verzamelden de Israëlieten zich met vasten en in rouwgewaden, met aarde op hun <i>hoofd</i>.</p>
<p class="p"><a name="9:2"></a>2 En het nageslacht van Israël zonderde zich af van alle vreemdelingen. Ze gingen staan en beleden hun zonden en de ongerechtigheden van hun vaderen.</p>
<p class="p"><a name="9:3"></a>3 Nadat zij op hun plaats waren gaan staan, lazen zij voor uit het wetboek van de HEERE, hun God, <i>gedurende</i> een vierde deel van de dag; en op een <i>ander</i> vierde deel <i>van de dag</i> deden zij belijdenis en bogen zich neer voor de HEERE, hun God.</p>
<p class="p"><a name="9:4"></a>4 Jesua en Bani, Kadmiël, Sebanja, Bunni, Serebja, Bani <i>en</i> Chenani gingen op de verhoging van de Levieten staan en riepen met luide stem tot de HEERE, hun God.</p>
<p class="p"><a name="9:5"></a>5 De Levieten Jesua, Kadmiël, Bani, Hasabneja, Serebja, Hodia, Sebanja <i>en</i> Petahja zeiden: Sta op, loof de HEERE, uw God, van eeuwigheid tot eeuwigheid, en laat men Uw heerlijke Naam<span title="9:Uw heerlijke Naam - Letterlijk: de naam van Uw heerlijkheid.">&nbsp;*</span> loven, die boven alle lof en prijs verheven is.</p>
<p class="p"><a name="9:6"></a>6 U bent het, HEERE, U alleen. <span style="color:blue;" title="\xt Gen. 1 enz.; Ps. 146:6; Hand. 14:15; 17:24; Openb. 14:7">*&nbsp;</span>U hebt de hemel gemaakt, de allerhoogste hemel<span title="9:de allerhoogste hemel - Letterlijk: de hemel der hemelen.">&nbsp;*</span> en heel het leger erin, de aarde en al wat daarop is, de zeeën en al wat daarin is, en U doet dat alles leven, en de menigte aan de hemel buigt zich voor U neer.</p>
<p class="p"><a name="9:7"></a>7 U bent de HEERE, de God Die Abram hebt uitgekozen en hem hebt uitgeleid <span style="color:blue;" title="\xt Gen. 11:31,32; 12:1">*&nbsp;</span>uit Ur van de Chaldeeën, en U hebt zijn <span style="color:blue;" title="\xt Gen. 17:5">*&nbsp;</span>naam veranderd in Abraham.</p>
<p class="p"><a name="9:8"></a>8 <span style="color:blue;" title="\xt Gen. 15:6">*&nbsp;</span>U hebt zijn hart trouw bevonden voor Uw aangezicht en U hebt een verbond met hem gesloten <span style="color:blue;" title="\xt Gen. 12:7; 13:15; 15:18; 17:8; 26:4">*&nbsp;</span>om <i>hem</i> het land te geven van de Kanaänieten, de Hethieten, de Amorieten, de Ferezieten, de Jebusieten en de Girgasieten, om het te geven aan zijn nageslacht; en U hebt Uw woorden gestand gedaan, want U bent rechtvaardig.</p>
<p class="p"><a name="9:9"></a>9 <span style="color:blue;" title="\xt Ex. 3:7; 14:10">*&nbsp;</span>U hebt de ellende van onze vaderen in Egypte gezien, en U hebt hun geroep bij de Schelfzee gehoord.</p>
<p class="p"><a name="9:10"></a>10 <span style="color:blue;" title="\xt Ex. 7; 8; 9; 10; 11; 12; 14">*&nbsp;</span>U hebt tekenen en wonderen gedaan bij de farao, bij al zijn dienaren en bij heel de bevolking van zijn land, want U wist dat zij overmoedig tegen hen handelden, en U hebt voor Uzelf een Naam gemaakt, zoals die op deze dag is.</p>
<p class="p"><a name="9:11"></a>11 <span style="color:blue;" title="\xt Ex. 14:22 enz.">*&nbsp;</span>De zee hebt U vóór hen doormidden gespleten, en zij zijn in het midden van de zee over het droge overgestoken. Hun achtervolgers hebt U in de diepten geworpen als een steen in machtige wateren.</p>
<p class="p"><a name="9:12"></a>12 <span style="color:blue;" title="\xt Ex. 13:21; 14:19; 40:38; Ps. 105:39">*&nbsp;</span>Met een wolkkolom hebt U hen overdag geleid en met een vuurkolom 's nachts, om de weg waarop zij zouden gaan voor hen te verlichten.</p>
<p class="p"><a name="9:13"></a>13 <span style="color:blue;" title="\xt Ex. 19:20; 20:1 enz.">*&nbsp;</span>Op de berg Sinaï bent U neergedaald en hebt U vanuit de hemel met hen gesproken, en U hebt hun rechtmatige bepalingen, betrouwbare wetten <i>en</i> goede verordeningen en geboden gegeven.</p>
<p class="p"><a name="9:14"></a>14 Uw heilige sabbat hebt U hun doen kennen, en geboden, verordeningen en een wet hebt U voor hen uitgevaardigd door de dienst van Mozes,<span title="9:de dienst van Mozes - Letterlijk: de hand van Mozes.">&nbsp;*</span> Uw dienaar.</p>
<p class="p"><a name="9:15"></a>15 <span style="color:blue;" title="\xt Ex. 16:14">*&nbsp;</span>Brood uit de hemel hebt U hun gegeven tegen hun honger, en U hebt voor hen <span style="color:blue;" title="\xt Ex. 17:6; Num. 20:9">*&nbsp;</span>water uit een rots doen komen tegen hun dorst. U hebt hun gezegd het land binnen te gaan en in bezit te nemen waarvoor U Uw hand opgeheven had om het hun te geven.</p>
<p class="p"><a name="9:16"></a>16 Maar zij en onze vaderen hebben overmoedig gehandeld. Zij zijn halsstarrig geweest<span title="9:Zij zijn halsstarrig geweest - Letterlijk: Zij hebben de nek verhard; zie ook verzen 17 en 29.">&nbsp;*</span> en hebben niet naar Uw geboden geluisterd.</p>
<p class="p"><a name="9:17"></a>17 Zij hebben geweigerd te luisteren en zij hebben niet gedacht aan Uw wonderen die U bij hen had gedaan. Zij zijn halsstarrig geweest en in hun opstandigheid hebben zij een <span style="color:blue;" title="\xt Num. 14:4">*&nbsp;</span>hoofd aangesteld om terug te keren naar hun slavernij. Maar U bent een God <span style="color:blue;" title="\xt Ex. 34:7; Num. 14:18; Ps. 86:5">*&nbsp;</span><i>Die</i> menigvuldig vergeeft,<span title="9:een God Die menigvuldig vergeeft - Letterlijk: een God van vergevingen.">&nbsp;*</span> genadig, barmhartig, geduldig, rijk aan goedertierenheid, en U hebt hen niet verlaten.</p>
<p class="p"><a name="9:18"></a>18 <span style="color:blue;" title="\xt Ex. 32:1 enz.">*&nbsp;</span>Zelfs toen ze voor zichzelf een gegoten kalf gemaakt hadden en zeiden: Dit is uw God Die u heeft doen optrekken uit Egypte, en grote <i>gods</i>lasteringen hadden gepleegd,</p>
<p class="p"><a name="9:19"></a>19 hebt U hen in Uw grote barmhartigheid toch niet verlaten in de woestijn. <span style="color:blue;" title="\xt Ex. 13:22; 40:38">*&nbsp;</span>De wolkkolom week overdag niet van boven hen om hen te leiden op de weg, <i>en ook</i> de vuurkolom 's nachts <i>niet</i> om voor hen de weg te verlichten waarop zij zouden gaan.</p>
<p class="p"><a name="9:20"></a>20 <span style="color:blue;" title="\xt Num. 11:17">*&nbsp;</span>Uw goede Geest hebt U gegeven om hen te onderwijzen. <span style="color:blue;" title="\xt Joz. 5:12">*&nbsp;</span>Uw manna hebt U hun mond niet onthouden en water hebt U hun gegeven tegen hun dorst.</p>
<p class="p"><a name="9:21"></a>21 <span style="color:blue;" title="\xt Deut. 2:7; 8:4; 29:5">*&nbsp;</span>Veertig jaar hebt U hen onderhouden in de woestijn. Zij hebben geen gebrek geleden, hun kleren zijn niet versleten en hun voeten zijn niet opgezwollen.</p>
<p class="p"><a name="9:22"></a>22 U hebt hun koninkrijken en volken gegeven en U hebt die <i>hun</i> toebedeeld als rand<i>gebied</i>: zij hebben het land van <span style="color:blue;" title="\xt Num. 21:21,33">*&nbsp;</span>Sihon, te weten het land van de koning van Hesbon, en het land van Og, de koning van Basan, in bezit gekregen.</p>
<p class="p"><a name="9:23"></a>23 Hun kinderen hebt U <span style="color:blue;" title="\xt Gen. 22:17">*&nbsp;</span>talrijk gemaakt als de sterren aan de hemel. U hebt hen naar het land gebracht waarvan U tegen hun vaderen had gezegd dat zij <i>het</i> binnen zouden gaan om het in bezit te nemen.</p>
<p class="p"><a name="9:24"></a>24 <i>Hun</i> kinderen zijn <span style="color:blue;" title="\xt Joz. 1:2,3 enz.">*&nbsp;</span>het binnengegaan en hebben het land in bezit genomen. En U hebt de bewoners van het land, de Kanaänieten, vóór hen onderworpen en U hebt die in hun hand gegeven, <i>samen</i> met hun koningen en de volken van het land, om met hen te doen naar hun goeddunken.</p>
<p class="p"><a name="9:25"></a>25 Zij hebben versterkte steden en vruchtbare grond ingenomen en hebben huizen in bezit genomen die vol zijn van alle goeds, uitgehakte waterputten, wijngaarden, olijfbomen en vruchtbomen in overvloed. Zij hebben gegeten en zijn verzadigd en welvarend geworden en hebben als in een lusthof geleefd door Uw grote goedheid.</p>
<p class="p"><a name="9:26"></a>26 Zij zijn echter ongehoorzaam geworden en zijn tegen U in opstand gekomen, en zij hebben Uw wet verworpen<span title="9:verworpen - Letterlijk: achter hun rug geworpen.">&nbsp;*</span> en Uw <span style="color:blue;" title="\xt 1 Kon. 18:4; 19:10; 2 Kron. 24:21">*&nbsp;</span>profeten gedood, die bij hen hebben getuigd om hen tot U te doen terugkeren. Zo hebben zij grote <i>gods</i>lasteringen gepleegd.</p>
<p class="p"><a name="9:27"></a>27 <span style="color:blue;" title="\xt Richt. 2:14 enz.">*&nbsp;</span>U hebt hen overgegeven in de hand van hun tegenstanders en die hebben hen benauwd. Maar als zij ten tijde van hun benauwdheid tot U riepen, hoorde U <i>hen</i> vanuit de hemel en gaf U hun, overeenkomstig Uw grote barmhartigheid, verlossers, die hen uit de hand van hun tegenstanders verlosten.</p>
<p class="p"><a name="9:28"></a>28 Maar als zij rust gekregen hadden, deden zij opnieuw wat kwaad is voor Uw aangezicht. Dan gaf U hen <i>weer</i> over in de hand van hun vijanden en die heersten <i>dan weer</i> over hen. Als zij zich dan bekeerden en tot U riepen, hoorde U vanuit de hemel en redde hen vele malen, overeenkomstig Uw barmhartigheid.</p>
<p class="p"><a name="9:29"></a>29 U hebt hen gewaarschuwd om hen te doen terugkeren naar Uw wet, maar zíj hebben overmoedig gehandeld. Ze hebben niet naar Uw geboden geluisterd, maar hebben gezondigd tegen Uw bepalingen, <span style="color:blue;" title="\xt Lev. 18:5; Ezech. 20:11; Rom. 10:5; Gal. 3:12">*&nbsp;</span>waardoor een mens die ze houdt, leven zal. Zij zetten <i>hun</i> schouder <i>er</i> dwars <i>tegenin</i>, zij waren halsstarrig en luisterden niet.</p>
<p class="p"><a name="9:30"></a>30 Vele jaren bent U geduldig geweest ten opzichte van hen, en hebt U hen door Uw Geest <span style="color:blue;" title="\xt 2 Kon. 17:13; 2 Kron. 36:15">*&nbsp;</span>gewaarschuwd, door de dienst van Uw profeten, maar zij namen het niet ter ore. Toen hebt U hen in de hand van de volken van de landen overgegeven.</p>
<p class="p"><a name="9:31"></a>31 Door Uw grote barmhartigheid hebt U hen niet vernietigd en hebt U hen niet verlaten, want U bent een genadig en barmhartig God.</p>
<p class="p"><a name="9:32"></a>32 Welnu, onze God, o grote, geweldige en ontzagwekkende God, Die het verbond en de goedertierenheid in acht neemt, laat al de moeite die ons heeft getroffen niet gering zijn voor Uw aangezicht: onze koningen, onze vorsten, onze priesters, onze profeten, en onze vaderen, heel Uw volk, vanaf de dagen van de koningen van Assyrië tot op deze dag.</p>
<p class="p"><a name="9:33"></a>33 U bent echter <span style="color:blue;" title="\xt Deut. 32:4; Dan. 9:14">*&nbsp;</span>rechtvaardig geweest in alles wat ons overkomen is. Want U hebt getrouw gehandeld, maar wij hebben goddeloos gehandeld.</p>
<p class="p"><a name="9:34"></a>34 Onze koningen, onze vorsten, onze priesters en onze vaderen hebben Uw wet niet gehouden en zij hebben geen acht geslagen op Uw geboden en op Uw getuigenissen, die U hun gegeven hebt.</p>
<p class="p"><a name="9:35"></a>35 Zij hebben U in hun koninkrijk niet gediend, ondanks Uw vele kostbaarheden, die U hun had gegeven, en ondanks het uitgestrekte en vruchtbare land dat U aan hen overgegeven had, en zij hebben zich niet bekeerd van hun slechte daden.</p>
<p class="p"><a name="9:36"></a>36 Zie, vandaag zijn wij slaven, en het land dat U aan onze vaderen hebt gegeven om de vrucht en het goede daarvan te eten, zie, wij zijn slaven daarin.</p>
<p class="p"><a name="9:37"></a>37 De opbrengst ervan verschaft veel <i>rijkdom</i> aan de koningen die U over ons aangesteld hebt vanwege onze zonden. Zij heersen over onze lichamen en over onze dieren naar hun goeddunken, en wij zijn in grote benauwdheid.</p>
<p class="p"><a name="9:38"></a>38 Op grond van dit alles sluiten wij een vaste overeenkomst en stellen die op schrift, met het zegel van onze vorsten, Levieten <i>en</i> priesters.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NEH&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NEH&hoofdstuk=10">&nbsp;&#9658;</a></p>            </p>
          </td>
        </tr>
      </table>
    </body>
</html>

