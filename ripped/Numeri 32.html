
<html>
  <head>
    <title>Numeri 32</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIERDE BOEK VAN MOZES</h3></div><div align="center"><h2>NUMERI</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=31">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=33">&nbsp;&#9658;</a></p><br />
<p class="c">&nbsp;<b>Hoofdstuk 32</b></p>
<p class="s">Ruben en Gad verzoeken om erfbezit in het Overjordaanse</p>
<p class="p"><a name="32:1"></a>1 Nu hadden de nakomelingen van Ruben veel vee; en de nakomelingen van Gad hadden geweldig veel <i>vee</i>. Zij bekeken het land Jaëzer en het land Gilead, en zie, die plaats was een <i>geschikte</i> plaats voor vee.</p>
<p class="p"><a name="32:2"></a>2 Daarom kwamen de nakomelingen van Gad en de nakomelingen van Ruben, en zeiden tegen Mozes en tegen de priester Eleazar en tegen de leiders van de gemeenschap,</p>
<p class="p"><a name="32:3"></a>3 Ataroth, Dibon, Jaëzer, Nimra, Hesbon, Eleale, Sebam, Nebo, en Behon:</p>
<p class="p"><a name="32:4"></a>4 Het land dat de HEERE voor de gemeenschap van Israël verslagen heeft, is een <i>geschikt</i> land voor vee; en uw dienaren hebben vee.</p>
<p class="p"><a name="32:5"></a>5 Verder zeiden zij: Indien wij genade in uw ogen gevonden hebben, laat dit land uw dienaren tot bezit gegeven worden; laat ons niet de Jordaan oversteken.</p>
<p class="p"><a name="32:6"></a>6 Maar Mozes zei tegen de nakomelingen van Gad en de nakomelingen van Ruben: Uw broeders zullen ten strijde trekken, en u wilt zelf hier blijven?</p>
<p class="p"><a name="32:7"></a>7 Waarom zou u dan het hart van de Israëlieten onwillig maken om over te steken naar het land dat de HEERE hun gegeven heeft?</p>
<p class="p"><a name="32:8"></a>8 Zo deden uw vaderen, toen ik hen van <span style="color:blue;" title="\xt Num. 13:3; Deut. 1:22">*&nbsp;</span>Kades-Barnea eropuit zond om dit land te bezien.</p>
<p class="p"><a name="32:9"></a>9 Zij trokken op tot aan het dal Eskol, en bezagen het land, maar zij maakten het hart van de Israëlieten onwillig om naar het land te gaan dat de HEERE hun gegeven had.</p>
<p class="p"><a name="32:10"></a>10 Op die dag ontbrandde de toorn van de HEERE, en Hij zwoer:</p>
<p class="p"><a name="32:11"></a>11 <span style="color:blue;" title="\xt Num. 14:28; Deut. 1:35">*&nbsp;</span>De mannen die uit Egypte zijn vertrokken, van twintig jaar en daarboven, zullen het land niet zien dat Ik Abraham, Izak en Jakob gezworen heb <i>te geven</i>! Want zij hebben er niet in volhard Mij na <i>te volgen</i>,</p>
<p class="p"><a name="32:12"></a>12 behalve Kaleb, de zoon van Jefunne, de Keneziet, en Jozua, de zoon van Nun, want die hebben er <i>wél</i> in volhard de HEERE na <i>te volgen</i>.</p>
<p class="p"><a name="32:13"></a>13 Toen ontbrandde de toorn van de HEERE tegen Israël, en Hij liet hen veertig jaar in de woestijn rondzwerven, totdat de hele generatie die gedaan had wat slecht was in de ogen van de HEERE, omgekomen was.</p>
<p class="p"><a name="32:14"></a>14 En zie, u bent opgestaan in de plaats van uw vaderen, een menigte van zondige mensen, om nog toe te doen aan de brandende toorn van de HEERE tegen Israël.</p>
<p class="p"><a name="32:15"></a>15 Als u zich van achter Hem afkeert, zal Hij het volk nog langer in de woestijn achterlaten, en u zult heel dit volk te gronde richten.</p>
<p class="p"><a name="32:16"></a>16 Toen naderden zij tot hem en zeiden: Wij zullen hier schaapskooien bouwen voor ons vee, en steden voor onze kinderen.</p>
<p class="p"><a name="32:17"></a>17 Maar wijzelf zullen ons toerusten <i>voor de strijd</i>, <i>ons</i> voor de Israëlieten uit haasten, totdat wij hen op hun plaats gebracht hebben. Onze kleine kinderen echter zullen in de versterkte steden blijven vanwege de inwoners van het land.</p>
<p class="p"><a name="32:18"></a>18 Wij zullen niet terugkeren naar onze huizen, voordat iedere Israëliet zijn erfelijk bezit ontvangen heeft.</p>
<p class="p"><a name="32:19"></a>19 Wij zullen immers niet met hen aan de overzijde van de Jordaan, en verderop, erfelijk bezit ontvangen, want ons erfelijk bezit valt ons ten deel aan deze zijde van de Jordaan, waar <i>de zon</i> opkomt.</p>
<p class="p"><a name="32:20"></a>20 Toen zei Mozes tegen hen: Als u deze zaak doen zult, als u uzelf voor het aangezicht van de HEERE voor de strijd zult toerusten,</p>
<p class="p"><a name="32:21"></a>21 en elke man van u die toegerust is <i>voor de strijd</i>, de Jordaan zal oversteken voor het aangezicht van de HEERE, totdat Hij Zijn vijanden van voor Zijn aangezicht heeft verdreven,</p>
<p class="p"><a name="32:22"></a>22 en het land voor het aangezicht van de HEERE onderworpen is, dan zult u terugkeren en onschuldig zijn voor de HEERE en voor Israël; en dit land zal u tot bezit zijn voor het aangezicht van de HEERE.</p>
<p class="p"><a name="32:23"></a>23 Maar als u <i>dit</i> niet zo doet, zie, dan hebt u tegen de HEERE gezondigd; weet dan dat uw zonde u zal vinden!</p>
<p class="p"><a name="32:24"></a>24 Bouw steden voor uw kleine kinderen en kooien voor uw schapen, en doe wat over uw lippen gekomen is.<span title="32:wat ... gekomen is - Letterlijk: wat uit uw mond uitgegaan is.">&nbsp;*</span></p>
<p class="p"><a name="32:25"></a>25 Toen zeiden de nakomelingen van Gad en de nakomelingen van Ruben tegen Mozes: Uw dienaren zullen doen zoals mijn heer gebiedt.</p>
<p class="p"><a name="32:26"></a>26 Onze kleine kinderen, onze vrouwen, onze bezittingen en al ons vee zullen in de steden van Gilead blijven,</p>
<p class="p"><a name="32:27"></a>27 maar uw dienaren zullen <i>de Jordaan</i> oversteken, ieder die toegerust is voor het aangezicht van de HEERE voor de strijd, zoals mijn heer gesproken heeft.</p>
<p class="p"><a name="32:28"></a>28 <span style="color:blue;" title="\xt Joz. 1:13; 4:12">*&nbsp;</span>Toen gaf Mozes aangaande hen opdracht aan de priester Eleazar, aan Jozua, de zoon van Nun, en aan de familiehoofden van de stammen van de Israëlieten.</p>
<p class="p"><a name="32:29"></a>29 En Mozes zei tegen hen: Als de nakomelingen van Gad en de nakomelingen van Ruben met u de Jordaan oversteken, ieder die voor de strijd toegerust is, voor het aangezicht van de HEERE, en het land voor u onderworpen is, dan zult u hun het land Gilead tot bezit geven.</p>
<p class="p"><a name="32:30"></a>30 Maar als zij níet toegerust <i>voor de strijd</i> met u oversteken, dan moeten zij in uw midden in het land Kanaän bezit verwerven.</p>
<p class="p"><a name="32:31"></a>31 De nakomelingen van Gad en de nakomelingen van Ruben antwoordden: Wat de HEERE tot uw dienaren gesproken heeft, dat zullen wij doen.</p>
<p class="p"><a name="32:32"></a>32 Wij zullen zelf toegerust <i>voor de strijd</i> oversteken naar het land Kanaän, voor het aangezicht van de HEERE, maar ons eigen erfelijk bezit zullen wij aan deze kant van de Jordaan hebben.</p>
<p class="p"><a name="32:33"></a>33 <span style="color:blue;" title="\xt Deut. 3:12; Joz. 13:8; 22:4">*&nbsp;</span>Toen gaf Mozes aan hen, aan de nakomelingen van Gad, aan de nakomelingen van Ruben en aan de halve stam Manasse, de zoon van Jozef, het koninkrijk van Sihon, de koning van de Amorieten, en het koninkrijk van Og, de koning van Basan, het land met de steden in hun gebieden, de steden van het land rondom.</p>
<p class="p"><a name="32:34"></a>34 En de nakomelingen van Gad herbouwden Dibon, Ataroth, Aroër,</p>
<p class="p"><a name="32:35"></a>35 Atroth-Sofan, Jaëzer, Jogbeha,</p>
<p class="p"><a name="32:36"></a>36 Beth-Nimra en Beth-Haran, versterkte steden en schaapskooien.</p>
<p class="p"><a name="32:37"></a>37 En de nakomelingen van Ruben herbouwden Hesbon, Eleale, Kirjathaïm,</p>
<p class="p"><a name="32:38"></a>38 Nebo, en Baäl-Meon, waarvan zij de naam hadden veranderd, en Sibma; en zij gaven de steden die zij herbouwd hadden, andere namen.</p>
<p class="p"><a name="32:39"></a>39 <span style="color:blue;" title="\xt Gen. 50:23">*&nbsp;</span>En de nakomelingen van Machir, de zoon van Manasse, gingen naar Gilead en namen dat in, en zij verdreven de Amorieten die daar woonden.</p>
<p class="p"><a name="32:40"></a>40 Zo gaf Mozes Gilead aan Machir, de zoon van Manasse, en hij woonde daarin.</p>
<p class="p"><a name="32:41"></a>41 Jaïr nu, de zoon van Manasse, ging heen en nam hun dorpen in, en hij noemde die de dorpen van Jaïr.</p>
<p class="p"><a name="32:42"></a>42 En Nobah ging heen en nam Kenath in, met de bijbehorende <i>plaatsen</i>, en noemde ze Nobah, naar zijn <i>eigen</i> naam.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=31">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=33">&nbsp;&#9658;</a></p>            </p>
          </td>
        </tr>
      </table>
    </body>
</html>

