
<html>
  <head>
    <title>1 Koningen 22</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK</h3></div><div align="center"><h2>KONINGEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=21">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=23">&nbsp;&#9658;</a></p><br />
<p class="c">&nbsp;<b>Hoofdstuk 22</b></p>
<p class="s">Strijd van Achab en Josafat tegen de Syriërs</p>
<p class="p"><a name="22:1"></a>1 Drie jaar zaten zij stil: er was geen oorlog tussen Syrië en Israël.</p>
<p class="p"><a name="22:2"></a>2 Het gebeurde echter in het derde jaar dat <span style="color:blue;" title="\xt Kron. 18:1,enz.">*&nbsp;</span>Josafat, de koning van Juda, naar de koning van Israël toe ging.</p>
<p class="p"><a name="22:3"></a>3 Toen zei de koning van Israël tegen zijn dienaren: Weet u dat Ramoth in Gilead van ons is? En wij doen niets om het uit de hand van de koning van Syrië <i>terug</i> te nemen.</p>
<p class="p"><a name="22:4"></a>4 Daarna zei hij tegen Josafat: Trekt u met mij ten strijde tegen Ramoth in Gilead? En Josafat zei tegen de koning van Israël: Ik ben als u, mijn volk is als uw volk, mijn paarden zijn als uw paarden.</p>
<p class="p"><a name="22:5"></a>5 Verder zei Josafat tegen de koning van Israël: Vraag toch vandaag <i>nog</i> naar het woord van de HEERE.</p>
<p class="p"><a name="22:6"></a>6 Toen riep de koning van Israël de profeten bijeen, ongeveer vierhonderd man, en zei tegen hen: Zal ik tegen Ramoth in Gilead ten strijde trekken, of zal ik <i>ervan</i> afzien? Zij zeiden: Trek op, want de Heere zal hen in de hand van de koning geven.</p>
<p class="p"><a name="22:7"></a>7 Maar Josafat zei: Is er hier niet nog een profeet van de HEERE, zodat wij <i>de HEERE</i> door hem kunnen raadplegen?</p>
<p class="p"><a name="22:8"></a>8 Toen zei de koning van Israël tegen Josafat: Er is nog één man om door hem de HEERE te raadplegen, maar ík haat hem, want hij profeteert niets goeds over mij, <i>alleen</i> maar onheil: Micha, de zoon van Jimla. Josafat zei: Zo moet de koning niet spreken!</p>
<p class="p"><a name="22:9"></a>9 Toen riep de koning van Israël een hoveling en zei: Haal snel Micha, de zoon van Jimla.</p>
<p class="p"><a name="22:10"></a>10 <span style="color:blue;" title="\xt 2 Kron. 18:9">*&nbsp;</span>Nu zaten de koning van Israël en Josafat, de koning van Juda, ieder op zijn troon, gekleed in <i>staatsie</i>gewaad op de dorsvloer, bij de ingang van de poort van Samaria. En al de profeten profeteerden in hun tegenwoordigheid.</p>
<p class="p"><a name="22:11"></a>11 Zedekia, de zoon van Kenaäna, had ijzeren horens voor zichzelf gemaakt, en zei: Zo zegt de HEERE: Hiermee zult u de Syriërs neerstoten, totdat u hen vernietigd hebt.</p>
<p class="p"><a name="22:12"></a>12 En alle profeten profeteerden hetzelfde: Trek op naar Ramoth in Gilead en u zult slagen, want de HEERE zal hen in de hand van de koning geven.</p>
<p class="p"><a name="22:13"></a>13 De bode nu die Micha was gaan roepen, sprak tot hem: Zie toch, de woorden van de profeten zijn eenstemmig<span title="22:eenstemmig - Letterlijk: met één mond.">&nbsp;*</span> in het voordeel van de koning. Laat toch uw woord als het woord van een van hen zijn, en spreek het goede.</p>
<p class="p"><a name="22:14"></a>14 Maar Micha zei: <i>Zo waar</i> de HEERE leeft, wat de HEERE tegen mij zegt, dat zal ik spreken.</p>
<p class="p"><a name="22:15"></a>15 Toen hij bij de koning kwam, zei de koning tegen hem: Micha, zullen wij tegen Ramoth in Gilead ten strijde trekken, of zullen wij <i>ervan</i> afzien? En hij zei tegen hem: Trek op, en u zult slagen, want de HEERE zal hen in de hand van de koning geven.</p>
<p class="p"><a name="22:16"></a>16 De koning zei tegen hem: Hoeveel keer moet ik u <i>nog</i> bezweren dat u tot mij niets zult spreken dan alleen de waarheid, in de Naam van de HEERE?</p>
<p class="p"><a name="22:17"></a>17 Hij zei: Ik zag heel Israël overal verspreid op de bergen, als schapen die geen herder hebben. En de HEERE zei: Dezen hebben geen heer, laat ieder in vrede naar zijn huis terugkeren.</p>
<p class="p"><a name="22:18"></a>18 Toen zei de koning van Israël tegen Josafat: Heb ik niet tegen u gezegd: Hij zal over mij niets goeds profeteren, <i>alleen</i> maar onheil?</p>
<p class="p"><a name="22:19"></a>19 Verder zei <i>Micha</i>: Daarom, hoor het woord van de HEERE: <span style="color:blue;" title="\xt 2 Kron. 18:18; Job 1:6 enz.; 2:1">*&nbsp;</span>Ik zag de HEERE op Zijn troon zitten, en heel het hemelse leger stond bij Hem, aan Zijn rechter- en aan Zijn linkerzijde.</p>
<p class="p"><a name="22:20"></a>20 En de HEERE zei: Wie zal Achab misleiden, zodat hij zal optrekken en bij Ramoth in Gilead zal vallen <i>in de strijd</i>? De een nu zei dit, en de ander zei dat.</p>
<p class="p"><a name="22:21"></a>21 Toen trad er een geest naar voren en ging voor het aangezicht van de HEERE staan. Hij zei: Ík zal hem misleiden. En de HEERE zei tegen hem: Waarmee?</p>
<p class="p"><a name="22:22"></a>22 Hij zei: Ik zal eropuit gaan en een leugengeest zijn in de mond van al zijn profeten. En Hij zei: U mag misleiden, en u zult er ook toe in staat zijn. Vertrek en doe het zo.</p>
<p class="p"><a name="22:23"></a>23 Welnu, zie, de HEERE heeft een leugengeest in de mond van al deze profeten van u gegeven, en de HEERE heeft onheil over u uitgesproken.</p>
<p class="p"><a name="22:24"></a>24 Toen kwam Zedekia, de zoon van Kenaäna, naar voren. Hij sloeg Micha op <i>zijn</i> kaak, en zei: langs welke <i>weg</i> is de Geest van de HEERE van mij weggegaan om tot u te spreken?</p>
<p class="p"><a name="22:25"></a>25 En Micha zei: Zie, u zult het zien, op de dag waarop u <i>van</i> kamer naar kamer gaat om u te verbergen.</p>
<p class="p"><a name="22:26"></a>26 Daarop zei de koning van Israël: Neem Micha mee en breng hem terug naar Amon, de leider van de stad, en naar Joas, de zoon van de koning.</p>
<p class="p"><a name="22:27"></a>27 En u moet zeggen: Dit zegt de koning: Zet deze <i>man</i> in de gevangenis en laat hem brood van verdrukking eten en water van verdrukking <i>drinken</i>, totdat ik in vrede <i>terug</i>kom.</p>
<p class="p"><a name="22:28"></a>28 Maar Micha zei: Als u echt in vrede terugkeert, heeft de HEERE niet door mij gesproken! Verder zei hij: <span style="color:blue;" title="\xt Micha 1:2">*&nbsp;</span>Luister, volken, allemaal!</p>
<p class="s">Dood van Achab</p>
<p class="p"><a name="22:29"></a>29 Zo trok de koning van Israël met Josafat, de koning van Juda, op naar Ramoth in Gilead.</p>
<p class="p"><a name="22:30"></a>30 De koning van Israël zei tegen Josafat: Zodra Ik mij vermomd heb, trek ik ten strijde. Trekt u echter uw <i>eigen</i> kleren aan. Zo vermomde de koning van Israël zich en trok ten strijde.</p>
<p class="p"><a name="22:31"></a>31 Nu had de koning van Syrië de bevelhebbers van de strijdwagens, waarvan hij er tweeëndertig had, geboden: U mag niet tegen kleinen of tegen groten strijden, maar alleen tegen de koning van Israël.</p>
<p class="p"><a name="22:32"></a>32 Het gebeurde dan, zodra de bevelhebbers van de strijdwagens Josafat zagen, dat zij zeiden: Dat is zeker de koning van Israël. Zij gingen op hem af om tegen hem te strijden, maar Josafat schreeuwde <i>om hulp</i>.</p>
<p class="p"><a name="22:33"></a>33 En het gebeurde, zodra de bevelhebbers van de strijdwagens zagen dat hij niet de koning van Israël was, dat zij zich van hem afkeerden.</p>
<p class="p"><a name="22:34"></a>34 Toen spande een man in zijn onschuld de boog en trof de koning van Israël tussen de verbindingsstukken en het harnas. Toen zei deze tegen zijn wagenmenner: Wend de teugel<span title="22:Wend de teugel - Letterlijk: Keer uw hand.">&nbsp;*</span> en breng mij weg uit het leger, want ik ben gewond.</p>
<p class="p"><a name="22:35"></a>35 De strijd laaide die dag echter hoog op. De koning werd in de wagen staande gehouden tegenover de Syriërs, maar in de avond stierf hij. Het bloed van de wond vloeide in de bak van de wagen.</p>
<p class="p"><a name="22:36"></a>36 Toen de zon onderging, ging de <i>luide</i> roep door het legerkamp: Ieder naar zijn stad, en ieder naar zijn land!</p>
<p class="p"><a name="22:37"></a>37 Zo stierf de koning. Hij werd naar Samaria gebracht en zij begroeven de koning in Samaria.</p>
<p class="p"><a name="22:38"></a>38 Men spoelde de wagen af bij de vijver van Samaria, waar de hoeren zich wasten. De honden likten zijn bloed op, overeenkomstig het woord van de HEERE, dat Hij gesproken had.</p>
<p class="p"><a name="22:39"></a>39 Het overige nu van de geschiedenis van Achab, alles wat hij gedaan heeft, het ivoren huis dat hij gebouwd heeft en al de steden die hij gebouwd heeft, is dat niet beschreven in het boek van de kronieken van de koningen van Israël?</p>
<p class="p"><a name="22:40"></a>40 Zo ging Achab te ruste bij zijn vaderen, en zijn zoon Ahazia werd koning in zijn plaats.</p>
<p class="s">Josafat koning van Juda</p>
<p class="p"><a name="22:41"></a>41 <span style="color:blue;" title="\xt 2 Kron. 20:31">*&nbsp;</span>Josafat, de zoon van Asa, was koning geworden over Juda in het vierde jaar van Achab, de koning van Israël.</p>
<p class="p"><a name="22:42"></a>42 Josafat was vijfendertig jaar oud toen hij koning werd, en hij regeerde vijfentwintig jaar in Jeruzalem. De naam van zijn moeder was Azuba, de dochter van Silchi.</p>
<p class="p"><a name="22:43"></a>43 Hij wandelde in heel de weg van zijn vader Asa. Hij week daarvan niet af, en deed wat juist was in de ogen van de HEERE.</p>
<p class="p"><a name="22:44"></a>44 De <i>offer</i>hoogten werden evenwel niet weggenomen: het volk bracht nog steeds slachtoffers en reukoffers op de <i>offer</i>hoogten.</p>
<p class="p"><a name="22:45"></a>45 Ook sloot Josafat vrede met de koning van Israël.</p>
<p class="p"><a name="22:46"></a>46 Het overige nu van de geschiedenis van Josafat, zijn macht, die hij uitgeoefend heeft, en hoe hij oorlog gevoerd heeft, is dat niet beschreven in het boek van de kronieken van de koningen van Juda?</p>
<p class="p"><a name="22:47"></a>47 Ook vaagde hij uit het land de rest van de schandknapen weg, die in de dagen van zijn vader Asa waren overgebleven.</p>
<p class="p"><a name="22:48"></a>48 Er was toen geen koning in Edom, <i>maar</i> een stadhouder van de koning.</p>
<p class="p"><a name="22:49"></a>49 Josafat had Tarsis-schepen gebouwd om naar Ofir te gaan om goud. <i>De reis</i> ging echter niet <i>door</i>, want de schepen leden <i>al</i> in Ezeon-Geber schipbreuk.</p>
<p class="p"><a name="22:50"></a>50 Toen zei Ahazia, de zoon van Achab, tegen Josafat: Laat mijn dienaren met uw dienaren op de schepen meevaren, maar Josafat wilde <i>dat</i> niet.</p>
<p class="p"><a name="22:51"></a>51 En Josafat ging te ruste bij zijn vaderen, en werd bij zijn vaderen begraven in de stad van zijn vader David, en zijn zoon Jehoram werd koning in zijn plaats.</p>
<p class="s">Ahazia koning van Israël</p>
<p class="p"><a name="22:52"></a>52 Ahazia, de zoon van Achab, werd koning over Israël in Samaria in het zeventiende jaar van Josafat, de koning van Juda, en regeerde twee jaar over Israël.</p>
<p class="p"><a name="22:53"></a>53 Hij deed wat slecht was in de ogen van de HEERE. Hij ging namelijk in de weg van zijn vader en in de weg van zijn moeder, in de weg van Jerobeam, de zoon van Nebat, die Israël deed zondigen.</p>
<p class="p"><a name="22:54"></a>54 Hij diende de Baäl en boog zich voor hem neer, en verwekte de HEERE, de God van Israël, tot toorn, overeenkomstig alles wat zijn vader gedaan had.</p>            </p>
          </td>
        </tr>
      </table>
    </body>
</html>

