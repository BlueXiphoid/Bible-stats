
<html>
  <head>
    <title>Exodus 33</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK VAN MOZES</h3></div><div align="center"><h2>EXODUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EXO&hoofdstuk=32">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EXO&hoofdstuk=34">&nbsp;&#9658;</a></p><br />
<p class="c">&nbsp;<b>Hoofdstuk 33</b></p>
<p class="p"><a name="33:1"></a>1 Verder sprak de HEERE tot Mozes: Ga heen, vertrek vanhier, u en het volk dat u uit het land Egypte geleid hebt, naar het land waarvan Ik Abraham, Izak en Jakob gezworen heb: <span style="color:blue;" title="\xt Gen. 12:7; 26:4; 28:13">*&nbsp;</span>Aan uw nageslacht zal Ik het geven.</p>
<p class="p"><a name="33:2"></a>2 Ik zal een engel vóór u uit zenden – Ik zal de Kanaänieten, Amorieten, Hethieten, Ferezieten, Hevieten en Jebusieten verdrijven –</p>
<p class="p"><a name="33:3"></a>3 naar een land dat overvloeit van melk en honing. Maar Ik zal <i>Zelf</i> niet in uw midden meetrekken, <span style="color:blue;" title="\xt Ex. 32:9; Deut. 9:13">*&nbsp;</span>omdat u een halsstarrig volk bent en Ik u anders onderweg zou vernietigen.</p>
<p class="p"><a name="33:4"></a>4 Toen het volk deze onheilsboodschap hoorde, bedreven zij rouw en niemand van hen deed zijn sieraden om.</p>
<p class="p"><a name="33:5"></a>5 De HEERE had namelijk tegen Mozes gezegd: Zeg tegen de Israëlieten: U bent een halsstarrig volk. Als Ik <i>ook maar</i> één ogenblik in uw midden zou meetrekken, dan zou Ik u vernietigen. Nu dan, doe uw sieraden af, en Ik zal weten wat Ik u doen zal.</p>
<p class="p"><a name="33:6"></a>6 <i>Ver</i> van de berg Horeb ontdeden de Israëlieten zich van hun sieraden.</p>
<p class="p"><a name="33:7"></a>7 En Mozes nam de tent en zette die voor zichzelf buiten het kamp op, een eind van het kamp vandaan; en hij noemde hem de tent van ontmoeting. Zo gebeurde het dat ieder die de HEERE zocht, naar de tent van ontmoeting moest gaan, die zich buiten het kamp bevond.</p>
<p class="p"><a name="33:8"></a>8 Telkens als Mozes naar de tent ging, gebeurde het dat heel het volk opstond en dat ieder bij de ingang van zijn tent ging staan en dat zij Mozes nakeken tot hij de tent was binnengegaan.</p>
<p class="p"><a name="33:9"></a>9 Zodra Mozes de tent binnenging, gebeurde het dat de wolkkolom neerdaalde en bij de ingang van de tent bleef staan en dat <i>de HEERE</i> met Mozes sprak.</p>
<p class="p"><a name="33:10"></a>10 En zodra heel het volk de wolkkolom zag staan bij de ingang van de tent, stond heel het volk op en boog zich neer, ieder in de opening van zijn tent.</p>
<p class="p"><a name="33:11"></a>11 De HEERE sprak tot Mozes van aangezicht tot aangezicht, zoals een man met zijn vriend spreekt. Daarna keerde hij terug naar het kamp, maar zijn dienaar Jozua, de zoon van Nun, een jongeman, week niet uit het midden van de tent.</p>
<p class="s">Mozes vraagt de heerlijkheid van de HEERE te zien</p>
<p class="p"><a name="33:12"></a>12 Toen zei Mozes tegen de HEERE: Zie, U zegt tegen mij: Laat dit volk verdertrekken. U echter, U hebt mij niet laten weten wie U met mij meezendt, terwijl U Zelf gezegd hebt: Ik ken u bij <i>uw</i> naam, en ook: U hebt genade gevonden in Mijn ogen.</p>
<p class="p"><a name="33:13"></a>13 Nu dan, als ik dan genade heb gevonden in Uw ogen, maak mij toch Uw weg bekend. Dan zal ik U kennen, opdat ik genade zal vinden in Uw ogen. En zie aan dat deze natie Uw volk is.</p>
<p class="p"><a name="33:14"></a>14 En Hij zei: Moet Mijn aangezicht meegaan om u gerust te stellen?</p>
<p class="p"><a name="33:15"></a>15 Toen zei hij tegen Hem: Als Uw aangezicht niet meegaat, laat ons <i>dan</i> van hier niet verdertrekken.</p>
<p class="p"><a name="33:16"></a>16 Want hoe moet het anders bekend worden dat ik genade gevonden heb in Uw ogen, ik en Uw volk? Is het niet daardoor dat U met ons meegaat? <span style="color:blue;" title="\xt Deut. 4:7">*&nbsp;</span>Daardoor zullen wij, ik en Uw volk, afgezonderd zijn van alle volken die er op de aardbodem zijn.</p>
<p class="p"><a name="33:17"></a>17 Toen zei de HEERE tegen Mozes: Ook dit woord dat u spreekt, zal Ik doen, want u hebt genade gevonden in Mijn ogen en Ik ken u bij <i>uw</i> naam.</p>
<p class="p"><a name="33:18"></a>18 Toen zei <i>Mozes</i>: Toon mij toch Uw heerlijkheid!</p>
<p class="p"><a name="33:19"></a>19 Maar Hij zei: Ík zal al Mijn goedheid bij u voorbij laten komen, en in uw aanwezigheid zal Ik de Naam van de HEERE uitroepen, maar <span style="color:blue;" title="\xt Rom. 9:15">*&nbsp;</span>Ik zal genadig zijn voor wie Ik genadig zal zijn, en Ik zal Mij ontfermen over wie Ik Mij ontfermen zal.</p>
<p class="p"><a name="33:20"></a>20 Hij zei verder: U zou Mijn aangezicht niet kunnen zien, want geen mens kan Mij zien en in leven blijven.</p>
<p class="p"><a name="33:21"></a>21 Ook zei de HEERE: Zie, <i>hier</i> is een plaats bij Mij, <i>waar</i> u op de rots moet gaan staan.</p>
<p class="p"><a name="33:22"></a>22 En het zal gebeuren, als Mijn heerlijkheid voorbijtrekt, dat Ik u in een kloof van de rots neer zal zetten en u met Mijn hand zal bedekken totdat Ik voorbijgegaan ben.</p>
<p class="p"><a name="33:23"></a>23 En zodra Ik Mijn hand wegneem, zult u Mij van achteren zien, maar Mijn aangezicht zal niet gezien worden.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EXO&hoofdstuk=32">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EXO&hoofdstuk=34">&nbsp;&#9658;</a></p>            </p>
          </td>
        </tr>
      </table>
    </body>
</html>

