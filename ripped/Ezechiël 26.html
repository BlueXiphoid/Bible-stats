
<html>
  <head>
    <title>Ezechiël 26</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>EZECHIËL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EZK&hoofdstuk=25">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EZK&hoofdstuk=27">&nbsp;&#9658;</a></p><br />
<p class="c">&nbsp;<b>Hoofdstuk 26</b></p>
<p class="s">Het oordeel over Tyrus</p>
<p class="p"><a name="26:1"></a>1 Het gebeurde in het elfde jaar, op de eerste van de maand, <i>dat</i> het woord van de HEERE tot mij kwam:</p>
<p class="p"><a name="26:2"></a>2 Mensenkind, omdat Tyrus van Jeruzalem gezegd heeft: Haha! Ze is verbroken, de poort van de volken! Haar <i>macht</i> is op mij overgegaan. Ik zal vol worden, <i>de stad</i> is verwoest,</p>
<p class="p"><a name="26:3"></a>3 daarom, zo zegt de Heere HEERE: Zie, Ik zál u, Tyrus! Ik zal vele heidenvolken tegen u laten opkomen, zoals de zee zijn golven laat opkomen.</p>
<p class="p"><a name="26:4"></a>4 Die zullen de muren van Tyrus te gronde richten en zijn torens omverhalen. Ja, Ik zal zijn gruis van hem wegvegen en het tot een kale rots maken.</p>
<p class="p"><a name="26:5"></a>5 Het zal een droogplaats voor sleepnetten worden, midden in de zee, want Ík heb het gesproken, spreekt de Heere HEERE. Het zal een buit voor de heidenvolken worden,</p>
<p class="p"><a name="26:6"></a>6 en zijn dochters die op het veld zijn, zullen met het zwaard gedood worden. Dan zullen zij weten dat Ik de HEERE ben.</p>
<p class="p"><a name="26:7"></a>7 Want zo zegt de Heere HEERE: Zie, Ik ga Nebukadrezar, de koning van Babel, de koning der koningen, uit het noorden naar Tyrus brengen, met paarden, strijdwagens en ruiters, en een verzamelde <i>strijdmacht</i> en veel volk.</p>
<p class="p"><a name="26:8"></a>8 Hij zal uw dochters op het veld met het zwaard doden en een schans tegen u maken, een belegeringsdam tegen u opwerpen en schilden tegen u opheffen.</p>
<p class="p"><a name="26:9"></a>9 Het beuken van zijn stormrammen richt hij tegen uw muren, en met zijn houwelen breekt hij uw torens af.</p>
<p class="p"><a name="26:10"></a>10 Vanwege de menigte van zijn paarden, zal hun stof u overdekken. Uw muren zullen beven vanwege het geraas van ruiters, wielen en strijdwagens, wanneer hij door uw poorten zal binnentrekken, zoals men een opengebroken stad binnentrekt.</p>
<p class="p"><a name="26:11"></a>11 Hij zal met de <span style="color:blue;" title="\xt Jes. 5:28; Jer. 47:3">*&nbsp;</span>hoeven van zijn paarden al uw straten stuktrappen. Uw volk zal hij met het zwaard doden en uw sterke zuilen zullen ter aarde storten.</p>
<p class="p"><a name="26:12"></a>12 Zij zullen uw vermogen roven, uw handelswaren plunderen, uw muren omverhalen en uw begerenswaardige huizen afbreken. Uw stenen, uw hout en uw gruis zullen zij midden in het water werpen.</p>
<p class="p"><a name="26:13"></a>13 Ik zal het <span style="color:blue;" title="\xt Jes. 24:7,8; Jer. 7:34; 16:9">*&nbsp;</span>lawaai van uw liederen doen ophouden en het geluid van uw harpen zal niet meer gehoord worden.</p>
<p class="p"><a name="26:14"></a>14 Ik zal u maken tot een kale rots. U zult een droogplaats voor sleepnetten worden. U zult niet meer herbouwd worden, want Ík, de HEERE, heb gesproken, spreekt de Heere HEERE.</p>
<p class="p"><a name="26:15"></a>15 Zo zegt de Heere HEERE tegen Tyrus: Zullen de kustlanden niet beven bij het geluid van uw val, wanneer de dodelijk gewonde kermt, wanneer in uw midden een slachting wordt aangericht?</p>
<p class="p"><a name="26:16"></a>16 Alle vorsten van de zee zullen van hun tronen afdalen, hun mantels afleggen en hun kleurrijk geborduurde kleding uittrekken. Met verschrikkingen bekleed zullen zij op de grond zitten, elk ogenblik beven en over u ontzet zijn.</p>
<p class="p"><a name="26:17"></a>17 Dan zullen zij over u een <span style="color:blue;" title="\xt Openb. 18:9 enz.">*&nbsp;</span>klaaglied aanheffen en tegen u zeggen:</p>
<p class="q">&nbsp;&nbsp;&nbsp;Hoe bent u uit de zeeën verdwenen,</p>

<p class="q2"><i>u</i>, beroemde, <i>dicht</i>bevolkte stad,</p>

<p class="q">&nbsp;&nbsp;&nbsp;die sterk was aan de zee,</p>

<p class="q2">zij en haar inwoners,</p>

<p class="q">&nbsp;&nbsp;&nbsp;die schrik voor zich inboezemden</p>

<p class="q2">bij allen die <i>om</i> haar <i>heen</i> woonden!</p>

<p class="q"><a name="26:18"></a>18 Nu beven de kustlanden</p>
<p class="q2">op de dag van uw val.</p>

<p class="q">&nbsp;&nbsp;&nbsp;Geschrokken zijn de kustlanden, die aan de zee liggen,</p>

<p class="q2">vanwege uw ondergang.</p>

<p class="p"><a name="26:19"></a>19 Want zo zegt de Heere HEERE: Wanneer Ik van u een verwoeste stad maak, als steden die niet bewoond worden, wanneer Ik een watervloed op u af laat komen en de grote wateren u zullen bedelven,</p>
<p class="p"><a name="26:20"></a>20 dan zal Ik u laten neerdalen met hen die in de kuil neerdalen, naar het volk van oude tijden af. Ik zal u laten verblijven in de onderste plaatsen van de aarde, bij hen die in de kuil zijn neergedaald, in de verwoeste plaatsen van weleer, zodat u niet bewoond wordt. En Ik zal het sieraad in het land van de levenden herstellen.</p>
<p class="p"><a name="26:21"></a>21 Ik zal van u een voorwerp van verschrikking maken en u zult niet <i>meer</i> bestaan. Wanneer u gezocht wordt, zult u voor eeuwig niet meer gevonden worden, spreekt de Heere HEERE.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EZK&hoofdstuk=25">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EZK&hoofdstuk=27">&nbsp;&#9658;</a></p>            </p>
          </td>
        </tr>
      </table>
    </body>
</html>

