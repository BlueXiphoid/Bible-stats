
<html>
  <head>
    <title>Lukas 16</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>LUKAS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LUK&hoofdstuk=15">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LUK&hoofdstuk=17">&nbsp;&#9658;</a></p><br />
<p class="c">&nbsp;<b>Hoofdstuk 16</b></p>
<p class="s">De onrechtvaardige rentmeester</p>
<p class="p"><a name="16:1"></a>1 En Hij zei ook tegen Zijn discipelen: Er was een zeker rijk mens, die een rentmeester had, en deze werd bij hem aangeklaagd dat hij zijn goederen verkwistte.</p>
<p class="p"><a name="16:2"></a>2 En hij riep hem en zei tegen hem: Wat is dit wat ik over u hoor? Geef rekenschap van uw rentmeesterschap, want u kunt niet langer rentmeester zijn.</p>
<p class="p"><a name="16:3"></a>3 En de rentmeester zei bij zichzelf: Wat moet ik doen, omdat mijn heer dit rentmeesterschap van mij afneemt? Spitten kan ik niet <i>en</i> voor bedelen schaam ik mij.</p>
<p class="p"><a name="16:4"></a>4 Ik weet wat ik doen zal, opdat ze mij, wanneer ik afgezet ben als rentmeester, in hun huizen ontvangen.</p>
<p class="p"><a name="16:5"></a>5 En hij riep de schuldenaars van zijn heer één voor één bij zich en zei tegen de eerste: Hoeveel bent u mijn heer schuldig?</p>
<p class="p"><a name="16:6"></a>6 En hij zei: Honderd vaten olie. En hij zei tegen hem: Neem uw schuldbekentenis, ga zitten en schrijf snel vijftig.</p>
<p class="p"><a name="16:7"></a>7 Daarna zei hij tegen een ander: En u, hoeveel bent u schuldig? En hij zei: Honderd zakken tarwe. En hij zei tegen hem: Neem uw schuldbekentenis en schrijf tachtig.</p>
<p class="p"><a name="16:8"></a>8 En de heer prees de onrechtvaardige rentmeester, omdat hij verstandig gehandeld had. Want de kinderen van deze wereld zijn onder elkaar<span title="16:onder elkaar - Letterlijk: in hun eigen geslacht.">&nbsp;*</span> verstandiger dan <span style="color:blue;" title="\xt Efez. 5:8; 1 Thess. 5:5">*&nbsp;</span>de kinderen van het licht.</p>
<p class="p"><a name="16:9"></a>9 En Ik zeg u: <span style="color:blue;" title="\xt Matt. 6:19; 19:21; 1 Tim. 6:19">*&nbsp;</span>Maak uzelf vrienden met behulp van de onrechtvaardige mammon, opdat zij u, als u gebrek lijdt, zullen ontvangen in de eeuwige tenten.</p>
<p class="p"><a name="16:10"></a>10 Wie trouw is in het minste, is ook in het grote trouw. En wie onrechtvaardig is in het minste, is ook in het grote onrechtvaardig.</p>
<p class="p"><a name="16:11"></a>11 Als u dan wat betreft de onrechtvaardige mammon niet trouw bent geweest, wie zal u het ware toevertrouwen?</p>
<p class="p"><a name="16:12"></a>12 En als u wat betreft het <i>goed</i> van een ander niet trouw bent geweest, wie zal u het uwe geven?</p>
<p class="p"><a name="16:13"></a>13 <span style="color:blue;" title="\xt Matt. 6:24">*&nbsp;</span>Geen huisslaaf kan twee heren dienen, want hij zal of de ene haten en de ander liefhebben, of hij zal zich aan de ene hechten en de ander minachten. U kunt niet God dienen en de mammon.</p>
<p class="s">Het blijvend gezag van de wet</p>
<p class="p"><a name="16:14"></a>14 En al deze dingen hoorden ook de Farizeeën, <span style="color:blue;" title="\xt Matt. 23:14">*&nbsp;</span>die geldzuchtig waren, en zij beschimpten Hem.</p>
<p class="p"><a name="16:15"></a>15 En Hij zei tegen hen: U bent <i>het</i> die uzelf rechtvaardigt voor de mensen, maar <span style="color:blue;" title="\xt Ps. 7:10">*&nbsp;</span>God kent uw hart. <span style="color:blue;" title="\xt 1 Sam. 16:7">*&nbsp;</span>Want wat hoog is onder <i>de</i> mensen, is een gruwel voor God.</p>
<p class="p"><a name="16:16"></a>16 <span style="color:blue;" title="\xt Matt. 11:12,13">*&nbsp;</span>De Wet en de Profeten <i>zijn er</i> tot Johannes. Vanaf die tijd wordt het Koninkrijk van God verkondigd, en ieder doet het geweld aan.</p>
<p class="p"><a name="16:17"></a>17 <span style="color:blue;" title="\xt Ps. 102:27; Jes. 40:8; 51:6; Matt. 5:18">*&nbsp;</span>En het is gemakkelijker dat de hemel en de aarde voorbijgaan, dan dat één tittel van de wet wegvalt.</p>
<p class="p"><a name="16:18"></a>18 <span style="color:blue;" title="\xt Matt. 5:32; 19:9; Mark. 10:11; 1 Kor. 7:10">*&nbsp;</span>Ieder die zijn vrouw verstoot en met een andere trouwt, pleegt overspel en ieder die met een <i>vrouw</i> trouwt die door haar man verstoten is, pleegt <i>ook</i> overspel.</p>
<p class="s">De rijke man en de bedelaar Lazarus</p>
<p class="p"><a name="16:19"></a>19 Nu was er een zeker rijk mens, die gekleed ging in purper en zeer fijn linnen en die elke dag vrolijk en overdadig leefde.</p>
<p class="p"><a name="16:20"></a>20 En er was een zekere bedelaar, van wie de naam Lazarus was, die voor zijn poort neergelegd was, en die onder de zweren zat.</p>
<p class="p"><a name="16:21"></a>21 En hij verlangde ernaar verzadigd te worden met de kruimeltjes die van de tafel van de rijke man vielen; maar ook de honden kwamen en likten zijn zweren.</p>
<p class="p"><a name="16:22"></a>22 Het gebeurde nu dat de bedelaar stierf en door de engelen in de schoot van Abraham gedragen werd.</p>
<p class="p"><a name="16:23"></a>23 En ook de rijke <i>man</i> stierf en werd begraven. En toen hij in de hel zijn ogen opsloeg, waar hij in pijn verkeerde, zag hij Abraham van ver en Lazarus in zijn schoot.</p>
<p class="p"><a name="16:24"></a>24 En hij riep en zei: Vader Abraham, ontferm u over mij en stuur Lazarus naar mij toe en laat hem de top van zijn vinger in het water dopen en mijn tong verkoelen, <span style="color:blue;" title="\xt Jes. 66:24; Mark. 9:44">*&nbsp;</span>want ik lijd vreselijk pijn in deze vlam.</p>
<p class="p"><a name="16:25"></a>25 Abraham echter zei: <span style="color:blue;" title="\xt Job 21:13">*&nbsp;</span>Kind, herinner u dat u het goede <i>deel</i> ontvangen hebt in uw leven en Lazarus evenzo het kwade. En nu wordt hij vertroost en u lijdt pijn.</p>
<p class="p"><a name="16:26"></a>26 En bovendien is er tussen ons en u een grote kloof aangebracht, zodat zij die van hier naar u zouden willen gaan, <i>dat</i> niet kunnen en ook zij niet die vandaar naar ons zouden <i>willen</i> gaan.</p>
<p class="p"><a name="16:27"></a>27 En hij zei: Ik vraag u dan, vader, dat u hem naar het huis van mijn vader stuurt,</p>
<p class="p"><a name="16:28"></a>28 want ik heb vijf broers. Laat hij dan tegenover hen getuigenis afleggen, opdat ook zij niet komen in deze plaats van pijniging.</p>
<p class="p"><a name="16:29"></a>29 Abraham zei tegen hem: <span style="color:blue;" title="\xt Jes. 8:20; 34:16; Joh. 5:39; Hand. 17:11">*&nbsp;</span>Zij hebben Mozes en de profeten. Laten zij naar hen luisteren.</p>
<p class="p"><a name="16:30"></a>30 Hij echter zei: Nee, vader Abraham, maar als iemand van de doden naar hen toe zou gaan, zouden zij zich bekeren.</p>
<p class="p"><a name="16:31"></a>31 Maar <i>Abraham</i> zei tegen hem: Als zij niet naar Mozes en de profeten luisteren, zullen zij zich ook niet laten overtuigen, als iemand uit de doden zou opstaan.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LUK&hoofdstuk=15">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LUK&hoofdstuk=17">&nbsp;&#9658;</a></p>            </p>
          </td>
        </tr>
      </table>
    </body>
</html>

