
<html>
  <head>
    <title>Leviticus 23</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET DERDE BOEK VAN MOZES</h3></div><div align="center"><h2>LEVITICUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LEV&hoofdstuk=22">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LEV&hoofdstuk=24">&nbsp;&#9658;</a></p><br />
<p class="c">&nbsp;<b>Hoofdstuk 23</b></p>
<p class="s">Wetten voor de verschillende feestdagen</p>
<p class="p"><a name="23:1"></a>1 De HEERE sprak tot Mozes:</p>
<p class="p"><a name="23:2"></a>2 Spreek tot de Israëlieten en zeg tegen hen: De feestdagen van de HEERE, die u moet uitroepen, zijn heilige samenkomsten. Dit zijn Mijn feestdagen:</p>
<p class="p"><a name="23:3"></a>3 <span style="color:blue;" title="\xt Ex. 20:9; 23:12; Deut. 5:13; Luk. 13:14">*&nbsp;</span>Zes dagen mag er werk verricht worden, maar op de zevende dag is het sabbat, een dag van volledige rust, een heilige samenkomst. Geen enkel werk mag u doen. Het is in al uw woongebieden een sabbat voor de HEERE.</p>
<p class="p"><a name="23:4"></a>4 Dit zijn de feestdagen van de HEERE, de heilige samenkomsten, die u op hun vastgestelde tijd moet uitroepen.</p>
<p class="p"><a name="23:5"></a>5 <span style="color:blue;" title="\xt Ex. 12:18; 23:15; Num. 28:16; Deut. 16:1">*&nbsp;</span>In de eerste maand, op de veertiende <i>dag</i> van de maand, tegen het vallen van de avond,<span title="23:tegen ... avond - Letterlijk: tussen twee avonden.">&nbsp;*</span> is het Pascha voor de HEERE.</p>
<p class="p"><a name="23:6"></a>6 En op de vijftiende dag van die maand is het Feest van de ongezuurde <i>broden</i> voor de HEERE. Zeven dagen <i>lang</i> moet u <i>dan</i> ongezuurde <i>broden</i> eten.</p>
<p class="p"><a name="23:7"></a>7 Op de eerste dag moet u een heilige samenkomst hebben. Geen enkel dienstwerk mag u <i>dan</i> doen.</p>
<p class="p"><a name="23:8"></a>8 Zeven dagen <i>lang</i> moet u de HEERE een vuuroffer aanbieden. Op de zevende dag is er dan een heilige samenkomst. Geen enkel dienstwerk mag u <i>dan</i> doen.</p>
<p class="p"><a name="23:9"></a>9 De HEERE sprak tot Mozes:</p>
<p class="p"><a name="23:10"></a>10 Spreek tot de Israëlieten, en zeg tegen hen: Wanneer u in het land komt dat Ik u geven zal, en u de oogst ervan binnenhaalt, dan moet u de eerste schoof van uw oogst naar de priester brengen.</p>
<p class="p"><a name="23:11"></a>11 Hij moet de schoof voor het aangezicht van de HEERE bewegen, opdat Hij een welgevallen in u vindt. Op de dag na de sabbat moet de priester de <i>schoof</i> bewegen.</p>
<p class="p"><a name="23:12"></a>12 U moet op de dag dat u de schoof beweegt, een lam zonder enig gebrek van een jaar oud als brandoffer voor de HEERE bereiden,</p>
<p class="p"><a name="23:13"></a>13 met een bijbehorend graanoffer van twee tiende <i>efa</i> meelbloem, met olie gemengd, als een vuuroffer voor de HEERE, een aangename geur, en een bijbehorend plengoffer van een kwart hin<span title="23:Een hin is vermoedelijk ongeveer 6 liter.">&nbsp;*</span> wijn.</p>
<p class="p"><a name="23:14"></a>14 U mag geen brood, geroosterd graan en vers graan eten tot op deze zelfde dag dat u de offergave van uw God gebracht hebt. Het is een eeuwige verordening, <i>al</i> uw generaties door, in al uw woongebieden.</p>
<p class="p"><a name="23:15"></a>15 <span style="color:blue;" title="\xt Deut. 16:9">*&nbsp;</span>U moet dan vanaf de dag na de sabbat <i>gaan</i> tellen, vanaf de dag dat u de schoof van het beweegoffer gebracht hebt. Zeven volle weken<span title="23:volle weken - Letterlijk: sabbatten.">&nbsp;*</span> zullen het zijn.</p>
<p class="p"><a name="23:16"></a>16 Tot de dag na de zevende sabbat moet u vijftig dagen tellen. Dan moet u de HEERE een nieuw graanoffer aanbieden.</p>
<p class="p"><a name="23:17"></a>17 Uit uw woongebieden moet u twee broden meebrengen, <i>bestemd voor</i> een beweegoffer. Ze moeten van twee tiende <i>efa</i> meelbloem zijn, met zuurdeeg gebakken; het zijn de eerstelingen voor de HEERE.</p>
<p class="p"><a name="23:18"></a>18 U moet dan <i>samen</i> met het brood zeven lammeren zonder enig gebrek van een jaar oud, en één jonge stier – het jong van een rund – en twee rammen aanbieden. Ze zijn een brandoffer voor de HEERE, met het bijbehorende graanoffer en de bijbehorende plengoffers, een vuuroffer, een aangename geur voor de HEERE.</p>
<p class="p"><a name="23:19"></a>19 Verder moet u één geitenbok als zondoffer en twee lammeren van een jaar oud als dankoffer bereiden.</p>
<p class="p"><a name="23:20"></a>20 De priester moet ze met het brood van de eerstelingen als beweegoffer voor het aangezicht van de HEERE bewegen, met de twee lammeren. Ze zijn een heilige <i>gave</i> voor de HEERE, <i>bestemd</i> voor de priester.</p>
<p class="p"><a name="23:21"></a>21 U moet op diezelfde dag uitroepen <i>dat</i> u een heilige samenkomst hebt. U mag geen enkel dienstwerk doen. Het is een eeuwige verordening, in al uw woongebieden, <i>al</i> uw generaties door.</p>
<p class="p"><a name="23:22"></a>22 <span style="color:blue;" title="\xt Lev. 19:9; Deut. 24:19">*&nbsp;</span>Wanneer u de oogst van uw land binnenhaalt, mag u de rand van uw akker bij <i>het binnenhalen van</i> uw oogst niet helemaal afmaaien, en wat van uw oogst is blijven liggen, mag u niet oprapen. U moet het laten liggen voor de arme en de vreemdeling. Ik ben de HEERE, uw God.</p>
<p class="p"><a name="23:23"></a>23 De HEERE sprak tot Mozes:</p>
<p class="p"><a name="23:24"></a>24 Spreek tot de Israëlieten en zeg: <span style="color:blue;" title="\xt Num. 29:1">*&nbsp;</span>In de zevende maand, op de eerste <i>dag</i> van de maand, moet u een rustdag houden, een gedenkdag <i>aangekondigd</i> door <i>bazuin</i>geschal, een heilige samenkomst.</p>
<p class="p"><a name="23:25"></a>25 U mag geen enkel dienstwerk doen en u moet de HEERE een vuuroffer aanbieden.</p>
<p class="p"><a name="23:26"></a>26 De HEERE sprak tot Mozes:</p>
<p class="p"><a name="23:27"></a>27 <span style="color:blue;" title="\xt Lev. 16:29,31; Num. 29:7">*&nbsp;</span>Alleen op de tiende <i>dag</i> van deze zevende maand is de Verzoendag. U moet een heilige samenkomst houden. U moet uzelf dan verootmoedigen en de HEERE een vuuroffer aanbieden.</p>
<p class="p"><a name="23:28"></a>28 Op diezelfde dag mag u geen enkel werk doen, want het is de Verzoendag, om voor het aangezicht van de HEERE, uw God, verzoening voor u te doen.</p>
<p class="p"><a name="23:29"></a>29 Voorzeker, iedere persoon die zich op diezelfde dag niet verootmoedigt, moet van zijn volksgenoten worden afgesneden.</p>
<p class="p"><a name="23:30"></a>30 En elke persoon die op diezelfde dag enig werk verricht, die persoon zal Ik uit het midden van zijn volk ombrengen.</p>
<p class="p"><a name="23:31"></a>31 U mag geen enkel werk doen. Het is een eeuwige verordening, <i>al</i> uw generaties door, in al uw woongebieden.</p>
<p class="p"><a name="23:32"></a>32 Het moet voor u een sabbat zijn, een dag van volledige rust, en u moet uzelf verootmoedigen. 's Avonds, op de negende <i>dag</i> van de maand, moet u uw sabbat vieren, vanaf de avond tot aan de <i>volgende</i> avond.</p>
<p class="p"><a name="23:33"></a>33 De HEERE sprak tot Mozes:</p>
<p class="p"><a name="23:34"></a>34 Spreek tot de Israëlieten en zeg: <span style="color:blue;" title="\xt Ex. 23:16; Num. 29:12; Deut. 16:15">*&nbsp;</span>Vanaf de vijftiende dag van deze zevende maand is het zeven dagen <i>lang</i> Loofhuttenfeest voor de HEERE.</p>
<p class="p"><a name="23:35"></a>35 Op de eerste dag is er een heilige samenkomst. Geen enkel dienstwerk mag u doen.</p>
<p class="p"><a name="23:36"></a>36 Zeven dagen <i>lang</i> moet u de HEERE vuuroffers aanbieden. <span style="color:blue;" title="\xt Joh. 7:37">*&nbsp;</span>Op de achtste dag moet u een heilige samenkomst houden en de HEERE een vuuroffer aanbieden. Het is een bijzondere samenkomst. U mag geen enkel dienstwerk doen.</p>
<p class="p"><a name="23:37"></a>37 Dit zijn de feestdagen van de HEERE, die u moet uitroepen als heilige samenkomsten om een vuuroffer voor de HEERE aan te bieden: brandoffer en graanoffer, slachtoffer en plengoffers, al naargelang het voorschrift voor die bepaalde dag,<span title="23:het voorschrift voor die bepaalde dag - Letterlijk: de zaak van de dag op zijn dag.">&nbsp;*</span></p>
<p class="p"><a name="23:38"></a>38 naast de <i>offers op</i> de sabbatten van de HEERE, naast uw geschenken, naast al uw gelofteoffers en naast al uw vrijwillige gaven, die u aan de HEERE geeft.</p>
<p class="p"><a name="23:39"></a>39 Maar vanaf de vijftiende dag van de zevende maand, wanneer u de opbrengst van het land ingezameld hebt, moet u het feest van de HEERE zeven dagen <i>lang</i> vieren. Op de eerste dag is het rustdag en op de achtste dag is het rustdag.</p>
<p class="p"><a name="23:40"></a>40 Op de eerste dag moet u voor uzelf vruchten van sierlijke bomen, takken van palmbomen, takken van loofbomen en van beekwilgen nemen, en u moet zich zeven dagen <i>lang</i> voor het aangezicht van de HEERE, uw God, verblijden.</p>
<p class="p"><a name="23:41"></a>41 Dat feest voor de HEERE moet u per jaar zeven dagen <i>lang</i> vieren. Het is een eeuwige verordening, <i>al</i> uw generaties door. In de zevende maand moet u het vieren.</p>
<p class="p"><a name="23:42"></a>42 Zeven dagen moet u in de loofhutten wonen. Alle ingezetenen van Israël moeten in loofhutten wonen,</p>
<p class="p"><a name="23:43"></a>43 zodat de generaties na u weten dat Ik de Israëlieten in loofhutten liet wonen, toen Ik hen uit het land Egypte geleid heb. Ik ben de HEERE, uw God.</p>
<p class="p"><a name="23:44"></a>44 Zo maakte Mozes de feestdagen van de HEERE aan de Israëlieten bekend.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LEV&hoofdstuk=22">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LEV&hoofdstuk=24">&nbsp;&#9658;</a></p>            </p>
          </td>
        </tr>
      </table>
    </body>
</html>

