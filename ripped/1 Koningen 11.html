
<html>
  <head>
    <title>1 Koningen 11</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK</h3></div><div align="center"><h2>KONINGEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=12">&nbsp;&#9658;</a></p><br />
<p class="c">&nbsp;<b>Hoofdstuk 11</b></p>
<p class="s">Vrouwen en afgoderij van Salomo</p>
<p class="p"><a name="11:1"></a>1 Koning Salomo had <span style="color:blue;" title="\xt Deut. 17:17">*&nbsp;</span>veel uitheemse vrouwen lief, en dat naast de dochter van de farao: Moabitische, Ammonitische, Edomitische, Sidonische, <i>en</i> Hethitische <i>vrouwen</i>,</p>
<p class="p"><a name="11:2"></a>2 uit de volken waarvan de HEERE tegen de Israëlieten had gezegd: <span style="color:blue;" title="\xt Ex. 34:16; Deut. 7:3">*&nbsp;</span>U mag niet naar hen toe gaan en zij mogen niet bij u komen. Zij zouden ongetwijfeld uw hart doen afwijken, achter hun goden aan. Aan hen hechtte Salomo zich in liefde.</p>
<p class="p"><a name="11:3"></a>3 Hij had zevenhonderd vrouwen – vorstinnen – en driehonderd bijvrouwen. Zijn vrouwen deden zijn hart afwijken.</p>
<p class="p"><a name="11:4"></a>4 Het was in de tijd van Salomo's ouderdom <i>dat</i> zijn vrouwen zijn hart deden afwijken, achter andere goden aan, zodat zijn hart niet volkomen was met de HEERE, zijn God, zoals het hart van zijn vader David,</p>
<p class="p"><a name="11:5"></a>5 want Salomo ging achter <span style="color:blue;" title="\xt Richt. 2:13; 2 Kon. 23:13">*&nbsp;</span>Astoreth aan, de god van de Sidoniërs, en achter Milkom, de afschuwelijke <i>afgod</i> van de Ammonieten.</p>
<p class="p"><a name="11:6"></a>6 Zo deed Salomo wat slecht was in de ogen van de HEERE: hij volhardde er niet in de HEERE na te volgen, zoals zijn vader David.</p>
<p class="p"><a name="11:7"></a>7 <span style="color:blue;" title="\xt 2 Kon. 23:13">*&nbsp;</span>Toen bouwde Salomo een <i>offer</i>hoogte voor Kamos, de afschuwelijke <i>afgod</i> van de Moabieten, op de berg die voor Jeruzalem ligt, en voor Molech, de afschuwelijke <i>afgod</i> van de Ammonieten.</p>
<p class="p"><a name="11:8"></a>8 Zo deed hij voor al zijn uitheemse vrouwen, die hun afgoden reukoffers en slachtoffers brachten.</p>
<p class="s">Strafaankondiging</p>
<p class="p"><a name="11:9"></a>9 Daarom werd de HEERE toornig op Salomo, omdat zijn hart van de HEERE, de God van Israël, <span style="color:blue;" title="\xt 1 Kon. 3:5; 9:2">*&nbsp;</span>Die hem tweemaal was verschenen, was afgeweken.</p>
<p class="p"><a name="11:10"></a>10 <span style="color:blue;" title="\xt 1 Kon. 6:12">*&nbsp;</span>Hij had hem aangaande deze zaak geboden dat hij niet achter andere goden aan zou gaan, maar hij hield zich niet aan wat de HEERE geboden had.</p>
<p class="p"><a name="11:11"></a>11 Daarom zei de HEERE tegen Salomo: Omdat het bij u gebeurd is dat u Mijn verbond en verordeningen, die Ik u geboden heb, niet in acht hebt genomen, <span style="color:blue;" title="\xt 1 Kon. 12:15">*&nbsp;</span>zal Ik het koninkrijk zeker van u losscheuren en het aan uw dienaar geven.</p>
<p class="p"><a name="11:12"></a>12 In uw dagen zal ik dat echter niet doen, omwille van uw vader David. Ik zal het uit de hand van uw zoon losscheuren.</p>
<p class="p"><a name="11:13"></a>13 Alleen, Ik zal niet het hele koninkrijk <i>van u</i> losscheuren: één stam zal Ik aan uw zoon geven, omwille van Mijn dienaar David en omwille van Jeruzalem, dat Ik verkozen heb.</p>
<p class="s">Verzet van Hadad en Rezon</p>
<p class="p"><a name="11:14"></a>14 Zo liet de HEERE een tegenstander van Salomo opstaan: Hadad, de Edomiet. Hij was uit het nageslacht van de koning van Edom.</p>
<p class="p"><a name="11:15"></a>15 <span style="color:blue;" title="\xt 2 Sam. 8:14; 1 Kron. 18:12,13">*&nbsp;</span>Het gebeurde namelijk <i>eens</i>, toen David in Edom was, toen Joab, de legeroverste, eropuit trok om de gesneuvelden te begraven, dat hij al wie mannelijk was in Edom doodde,</p>
<p class="p"><a name="11:16"></a>16 want Joab bleef daar zes maanden, met heel Israël, totdat hij al wie mannelijk was in Edom had uitgeroeid.</p>
<p class="p"><a name="11:17"></a>17 Maar Hadad vluchtte, hij en <i>enige</i> Edomitische mannen uit de dienaren van zijn vader met hem, om in Egypte te komen. Hadad was toen <i>nog</i> een kleine jongen.</p>
<p class="p"><a name="11:18"></a>18 Zij vertrokken<span title="11:vertrokken - Letterlijk: Zij stonden op.">&nbsp;*</span> uit Midian en kwamen in Paran. Uit Paran namen zij mannen met zich mee en kwamen in Egypte, bij de farao, de koning van Egypte. Die gaf hem een huis, zegde hem voedsel toe en gaf hem land.</p>
<p class="p"><a name="11:19"></a>19 Verder vond Hadad <i>zo</i>veel genade in de ogen van de farao, dat deze hem de zuster van zijn vrouw, de zuster van koningin Tachpenes, tot vrouw gaf.</p>
<p class="p"><a name="11:20"></a>20 En de zuster van Tachpenes baarde hem zijn zoon, Genubath, en Tachpenes bracht hem groot<span title="11:bracht hem groot - Letterlijk: nam hem van de borst.">&nbsp;*</span> in het huis van de farao. Genubath was in het huis van de farao te midden van de zonen van de farao.</p>
<p class="p"><a name="11:21"></a>21 Maar toen Hadad in Egypte hoorde dat David bij zijn vaderen te ruste gegaan was en dat Joab, de legerbevelhebber, dood was, zei Hadad tegen de farao: Laat mij gaan, dan trek ik naar mijn land.</p>
<p class="p"><a name="11:22"></a>22 De farao zei echter tegen hem: Waaraan ontbreekt het u bij mij dat, zie, u naar uw land wilt trekken? En hij zei: Aan niets, maar laat mij evenwel gaan.</p>
<p class="p"><a name="11:23"></a>23 <span style="color:blue;" title="\xt 2 Sam. 8:3; 10:18">*&nbsp;</span>God liet nog een tegenstander tegen hem opstaan: Rezon, de zoon van Eljada, die weggevlucht was bij zijn heer, Hadadezer, de koning van Zoba,</p>
<p class="p"><a name="11:24"></a>24 tegen wie hij, <span style="color:blue;" title="\xt 2 Sam. 8:3">*&nbsp;</span>toen David hen doodde, mannen bijeengebracht had en leider van een bende werd. Zij trokken naar Damascus, gingen daar wonen en regeerden in Damascus.</p>
<p class="p"><a name="11:25"></a>25 En al de dagen van Salomo was hij tegenstander van Israël, en dat naast het kwaad dat Hadad <i>deed</i>, want hij had een afkeer van Israël en regeerde over Syrië.</p>
<p class="s">Profetie van Ahia voor Jerobeam</p>
<p class="p"><a name="11:26"></a>26 Ook <span style="color:blue;" title="\xt 2 Kron. 13:6">*&nbsp;</span>Jerobeam, de zoon van Nebat, een Efrathiet uit Zereda, een dienaar van Salomo – de naam van zijn moeder was Zerua, een weduwe – kwam in opstand tegen de koning.<span title="11:kwam in opstand - Letterlijk: hief de hand op; zie ook vers 27.">&nbsp;*</span></p>
<p class="p"><a name="11:27"></a>27 Dit is de reden waarom hij tegen de koning in opstand kwam: Salomo bouwde de Millo <i>en</i> dichtte de bres <i>in de muur</i> van de stad van zijn vader David.</p>
<p class="p"><a name="11:28"></a>28 Nu was de man Jerobeam een harde werker.<span title="11:een harde werker - Letterlijk: een strijdbare held.">&nbsp;*</span> Toen Salomo zag hoe deze jongeman het werk verrichtte, stelde hij hem aan over de hele lichting werklieden<span title="11:de hele lichting werklieden - Letterlijk: de hele last.">&nbsp;*</span> van het huis van Jozef.</p>
<p class="p"><a name="11:29"></a>29 Het gebeurde in die tijd, toen Jerobeam uit Jeruzalem vertrok, dat de profeet Ahia uit Silo hem onderweg aantrof. Deze had zich in een nieuw kleed gehuld en zij beiden waren alleen in het <i>open</i> veld.</p>
<p class="p"><a name="11:30"></a>30 Toen pakte Ahia het nieuwe kleed dat hij aanhad, en scheurde het in twaalf stukken.</p>
<p class="p"><a name="11:31"></a>31 Hij zei tegen Jerobeam: Neem <i>er</i> tien stukken <i>van</i> voor uzelf. Want zo zegt de HEERE, de God van Israël: <span style="color:blue;" title="\xt 1 Sam. 15:28;">*&nbsp;</span>Zie, Ik ga het koninkrijk uit de hand van Salomo losscheuren en Ik zal u tien stammen geven.</p>
<p class="p"><a name="11:32"></a>32 Maar één stam zal voor hem zijn, omwille van Mijn dienaar David en omwille van Jeruzalem, de stad die Ik uit alle stammen van Israël heb verkozen,</p>
<p class="p"><a name="11:33"></a>33 omdat zij Mij hebben verlaten en zich neergebogen hebben voor Astoreth, de god van de Sidoniërs, voor Kamos, de god van de Moabieten, en voor Milkom, de god van de Ammonieten, en niet in Mijn wegen gegaan zijn door te doen wat juist is in Mijn ogen en Mijn verordeningen en bepalingen <i>te houden</i>, zoals zijn vader David.</p>
<p class="p"><a name="11:34"></a>34 Uit zijn hand zal Ik dit hele koninkrijk echter niet nemen, maar Ik zal hem voor al de dagen van zijn leven tot vorst maken, omwille van Mijn dienaar David, die Ik heb verkozen en die Mijn geboden en verordeningen in acht heeft genomen.</p>
<p class="p"><a name="11:35"></a>35 Maar uit de hand van zijn zoon zal Ik het koningschap nemen en Ik zal u daarvan tien stammen geven.</p>
<p class="p"><a name="11:36"></a>36 En aan zijn zoon zal Ik één stam geven, <span style="color:blue;" title="\xt 1 Kon. 15:4; Ps. 132:17">*&nbsp;</span>zodat Mijn dienaar David alle dagen een lamp voor Mijn aangezicht zal hebben in Jeruzalem, de stad die Ik voor Mij heb verkozen om Mijn Naam daar te vestigen.</p>
<p class="p"><a name="11:37"></a>37 Maar u zal Ik nemen om te regeren over al wat uw ziel verlangen zal, en u zult koning zijn over Israël.</p>
<p class="p"><a name="11:38"></a>38 En het zal gebeuren, als u luistert naar alles wat Ik u gebied en in Mijn wegen gaat en doet wat juist is in Mijn ogen door Mijn verordeningen en Mijn geboden in acht te nemen, zoals Mijn dienaar David gedaan heeft, dat Ik met u zal zijn en voor u een blijvend <i>konings</i>huis zal bouwen, zoals Ik <i>dat</i> voor David gebouwd heb, en Ik zal u Israël geven.</p>
<p class="p"><a name="11:39"></a>39 Ik zal hiertoe het nageslacht van David vernederen, maar niet <i>voor</i> alle dagen.</p>
<p class="p"><a name="11:40"></a>40 Salomo wilde Jerobeam doden, maar Jerobeam stond op en vluchtte naar Egypte, naar Sisak, de koning van Egypte, en hij bleef in Egypte totdat Salomo stierf.</p>
<p class="p"><a name="11:41"></a>41 Het <span style="color:blue;" title="\xt 2 Kron. 9:29">*&nbsp;</span>overige nu van de geschiedenis van Salomo, en al wat hij gedaan heeft, en zijn wijsheid, is dat niet beschreven in het boek met de geschiedenis van Salomo?</p>
<p class="p"><a name="11:42"></a>42 De tijd<span title="11:de tijd - Letterlijk: de dagen.">&nbsp;*</span> nu die Salomo in Jeruzalem over heel Israël regeerde, <span style="color:blue;" title="\xt 2 Kron. 9:30">*&nbsp;</span>was veertig jaar.</p>
<p class="p"><a name="11:43"></a>43 Daarna ging Salomo te ruste bij zijn vaderen, en werd begraven in de stad van zijn vader David, en Rehabeam, zijn zoon, werd koning in zijn plaats.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1KI&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1KI&hoofdstuk=12">&nbsp;&#9658;</a></p>            </p>
          </td>
        </tr>
      </table>
    </body>
</html>

