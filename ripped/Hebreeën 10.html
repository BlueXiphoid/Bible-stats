
<html>
  <head>
    <title>Hebreeën 10</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE BRIEF VAN DE APOSTEL PAULUS</h3></div><div align="center"><h3>AAN DE</h3></div><div align="center"><h2>HEBREEËN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=HEB&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=HEB&hoofdstuk=11">&nbsp;&#9658;</a></p><br />
<p class="c">&nbsp;<b>Hoofdstuk 10</b></p>
<p class="p"><a name="10:1"></a>1 Want <span style="color:blue;" title="\xt Kol. 2:17; Hebr. 8:5">*&nbsp;</span>de wet, die <i>slechts</i> een schaduw heeft van de toekomstige <i>heils</i>goederen <i>en</i> niet het wezen van de dingen zelf, kan nooit met dezelfde offers, die zij jaar in jaar uit ononderbroken brengen, hen die naderen tot volmaaktheid brengen.</p>
<p class="p"><a name="10:2"></a>2 Zou er anders niet een einde gekomen zijn aan het offeren? Want zij die de dienst verrichtten, zouden zich <i>dan</i> in geen enkel opzicht meer bewust zijn van zonden, wanneer zij eens <i>en voor altijd</i> gereinigd waren.</p>
<p class="p"><a name="10:3"></a>3 Maar <i>nu</i> wordt men door deze <i>offers</i> elk jaar opnieuw aan de zonden herinnerd.</p>
<p class="p"><a name="10:4"></a>4 <span style="color:blue;" title="\xt Lev. 16:14; Num. 19:4; Hebr. 9:13">*&nbsp;</span>Want het is onmogelijk dat het bloed van stieren en bokken de zonden wegneemt.</p>
<p class="p"><a name="10:5"></a>5 Daarom zegt Hij bij Zijn komst in de wereld: <span style="color:blue;" title="\xt Ps. 40:7; Jes. 1:11; Jer. 6:20; Amos 5:21">*&nbsp;</span>Slachtoffer en graanoffer hebt U niet gewild, maar U hebt voor Mij een lichaam gereedgemaakt.</p>
<p class="p"><a name="10:6"></a>6 Brandoffers en <i>offers</i> voor de zonde hebben U niet behaagd.</p>
<p class="p"><a name="10:7"></a>7 Toen zei Ik: Zie, Ik kom – in de boekrol is over Mij geschreven – om Uw wil te doen, o God.</p>
<p class="p"><a name="10:8"></a>8 Daarvoor had Hij gezegd: Slachtoffer en graanoffer en brandoffers en <i>offers</i> voor de zonde hebt U niet gewild en zij hebben U niet behaagd, hoewel zij overeenkomstig de wet worden gebracht.</p>
<p class="p"><a name="10:9"></a>9 Daarna sprak Hij: Zie, Ik kom om Uw wil te doen, o God. Hij neemt het eerste weg om het tweede <i>daarvoor in de plaats</i> te zetten.</p>
<p class="p"><a name="10:10"></a>10 Op grond van die wil zijn wij geheiligd <span style="color:blue;" title="\xt Hebr. 9:12">*&nbsp;</span>door het offer van het lichaam van Jezus Christus, voor eens en altijd <i>gebracht</i>.</p>
<p class="p"><a name="10:11"></a>11 En iedere priester stond wel dagelijks te dienen en bracht vaak dezelfde slachtoffers, die de zonden <i>toch</i> nooit zouden kunnen wegnemen,</p>
<p class="p"><a name="10:12"></a>12 maar deze <i>Priester</i> is, nadat Hij één slachtoffer voor de zonden geofferd had, <span style="color:blue;" title="\xt Ps. 110:1; Hand. 2:34; 1 Kor. 15:25; Efez. 1:20; Kol. 3:1; Hebr. 1:13">*&nbsp;</span>tot in eeuwigheid gezeten aan de rechter<i>hand</i> van God.</p>
<p class="p"><a name="10:13"></a>13 Verder wacht Hij op <i>het tijdstip</i> dat Zijn vijanden tot een voetbank voor Zijn voeten gemaakt worden.</p>
<p class="p"><a name="10:14"></a>14 Want met één offer heeft Hij hen die geheiligd worden, tot in eeuwigheid volmaakt.</p>
<p class="p"><a name="10:15"></a>15 En de Heilige Geest getuigt het ons ook.</p>
<p class="p"><a name="10:16"></a>16 Want na eerst gezegd te hebben: <span style="color:blue;" title="\xt Jer. 31:31,32,33,34; Rom. 11:27; Hebr. 8:8">*&nbsp;</span>Dit is het verbond, dat Ik met hen na die dagen zal sluiten, zegt de Heere: Ik zal Mijn wetten in hun hart geven en Ik zal die in hun verstand schrijven,</p>
<p class="p"><a name="10:17"></a>17 en aan hun zonden en hun wetteloze daden zal Ik beslist niet meer denken.</p>
<p class="p"><a name="10:18"></a>18 Waar er nu vergeving voor is, is er geen offer voor de zonde meer <i>nodig</i>.</p>
<p class="s">De belijdenis vasthouden</p>
<p class="p"><a name="10:19"></a>19 Omdat wij nu, broeders, vrijmoedigheid hebben <span style="color:blue;" title="\xt Joh. 10:9; 14:6; Rom. 5:2; Efez. 2:13; 3:12">*&nbsp;</span>om in te gaan in het heiligdom door het bloed van Jezus,</p>
<p class="p"><a name="10:20"></a>20 langs een nieuwe en levende weg, die Hij voor ons heeft ingewijd door het voorhangsel, dat is <i>door</i> Zijn vlees,</p>
<p class="p"><a name="10:21"></a>21 en <i>omdat wij</i> een grote Priester <i>hebben</i> over het huis van God,</p>
<p class="p"><a name="10:22"></a>22 laten wij tot <i>Hem</i> naderen met een waarachtig hart, in volle zekerheid van het geloof, nu ons hart gereinigd is van een slecht geweten en ons lichaam gewassen is <span style="color:blue;" title="\xt Ezech. 36:25">*&nbsp;</span>met rein water.</p>
<p class="p"><a name="10:23"></a>23 Laten wij de belijdenis van de hoop onwrikbaar <i>vast</i>houden, want Hij Die het beloofd heeft, is getrouw.</p>
<p class="p"><a name="10:24"></a>24 En laten wij op elkaar letten door <i>elkaar</i> aan te vuren tot liefde en goede werken.</p>
<p class="p"><a name="10:25"></a>25 Laten wij de onderlinge bijeenkomst niet nalaten, zoals het bij sommigen de gewoonte is, maar <i>elkaar</i> aansporen, en <i>dat</i> zoveel te meer als u de <i>grote</i> dag ziet naderen.</p>
<p class="p"><a name="10:26"></a>26 <span style="color:blue;" title="\xt Num. 15:30; Matt. 12:31; Hebr. 6:4; 2 Petr. 2:20; 1 Joh. 5:16">*&nbsp;</span>Want als wij willens en wetens zondigen, nadat wij de kennis van de waarheid ontvangen hebben, blijft er geen slachtoffer voor de zonden meer over,</p>
<p class="p"><a name="10:27"></a>27 maar <i>slechts</i> een verschrikkelijke verwachting van oordeel en verzengend vuur, dat de tegenstanders zal verslinden.</p>
<p class="p"><a name="10:28"></a>28 Als iemand de wet van Mozes tenietgedaan heeft, moet hij sterven zonder barmhartigheid, <span style="color:blue;" title="\xt Num. 35:30; Deut. 17:6; 19:15; Matt. 18:16; Joh. 8:17; 2 Kor. 13:1">*&nbsp;</span>op <i>het woord van</i> twee of drie getuigen.</p>
<p class="p"><a name="10:29"></a>29 Hoeveel te zwaarder straf, denkt u, zal hij waard geacht worden die de Zoon van God vertrapt heeft en het bloed van het verbond, waardoor hij geheiligd was, onrein geacht heeft en de Geest van de genade gesmaad heeft?</p>
<p class="p"><a name="10:30"></a>30 Wij kennen immers Hem Die gezegd heeft: <span style="color:blue;" title="\xt Deut. 32:35; Rom. 12:19">*&nbsp;</span>Mij komt de wraak toe, Ik zal het vergelden, spreekt de Heere. En verder: <span style="color:blue;" title="\xt Deut. 32:36">*&nbsp;</span>De Heere zal Zijn volk oordelen.</p>
<p class="p"><a name="10:31"></a>31 Vreselijk is het te vallen in de handen van de levende God.</p>
<p class="p"><a name="10:32"></a>32 Maar herinner u de dagen van weleer, waarin u, nadat u verlicht was, veel strijd in het lijden hebt verdragen.</p>
<p class="p"><a name="10:33"></a>33 Nu eens werd u <i>zelf</i> door smaad en verdrukkingen tot een schouwspel gemaakt, dan weer deelde u het lot van hen die zo behandeld werden.</p>
<p class="p"><a name="10:34"></a>34 Want u hebt ook medelijden gehad met <i>mij, in</i> <span style="color:blue;" title="\xt Hand. 21:33">*&nbsp;</span>mijn boeien, en de beroving van uw eigendommen met blijdschap aanvaard, in de wetenschap dat u voor uzelf <span style="color:blue;" title="\xt Matt. 5:12">*&nbsp;</span>een beter en blijvend bezit in de hemelen hebt.</p>
<p class="p"><a name="10:35"></a>35 Werp dan uw vrijmoedigheid niet weg, die een grote beloning met zich meebrengt.</p>
<p class="p"><a name="10:36"></a>36 <span style="color:blue;" title="\xt Luk. 21:19">*&nbsp;</span>Want u hebt volharding nodig, opdat u, na het volbrengen van de wil van God, de <i>vervulling van</i> de belofte zult verkrijgen.</p>
<p class="p"><a name="10:37"></a>37 <span style="color:blue;" title="\xt Hab. 2:3; Haggaï 2:7; 1 Petr. 1:6; 5:10">*&nbsp;</span>Want: Nog een heel korte <i>tijd en</i> Hij Die komt, zal komen en niet uitblijven.</p>
<p class="p"><a name="10:38"></a>38 <span style="color:blue;" title="\xt Hab. 2:4; Rom. 1:17; Gal. 3:11">*&nbsp;</span>Maar de rechtvaardige zal uit het geloof leven, en als <i>iemand</i> zich onttrekt, Mijn ziel heeft in hem geen behagen.</p>
<p class="p"><a name="10:39"></a>39 Wij zijn echter geen <i>mensen</i> die zich onttrekken en <i>daardoor</i> naar het verderf <i>gaan</i>, maar <i>mensen</i> die geloven, tot behoud van <i>hun</i> ziel.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=HEB&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=HEB&hoofdstuk=11">&nbsp;&#9658;</a></p>            </p>
          </td>
        </tr>
      </table>
    </body>
</html>

