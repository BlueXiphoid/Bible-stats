
<html>
  <head>
    <title>Richteren 6</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RICHTEREN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=7">&nbsp;&#9658;</a></p><br />
<p class="c">&nbsp;<b>Hoofdstuk 6</b></p>
<p class="s">Verdrukking door Midian</p>
<p class="p"><a name="6:1"></a>1 Maar de Israëlieten deden wat slecht was in de ogen van de HEERE. Toen gaf de HEERE hen over in de hand van Midian, zeven jaar.</p>
<p class="p"><a name="6:2"></a>2 Toen Midian de overhand kreeg<span title="6:Toen Midian de overhand kreeg - Letterlijk: Toen de hand van Midian sterk werd.">&nbsp;*</span> over Israël, maakten de Israëlieten vanwege Midian voor zichzelf de holen gereed die in de bergen zijn, en de grotten en de bergvestingen.</p>
<p class="p"><a name="6:3"></a>3 Want het gebeurde, telkens als Israël gezaaid had, dat Midian optrok. Ook Amalek en de mensen van het oosten trokken tegen hen op.</p>
<p class="p"><a name="6:4"></a>4 Dan sloegen zij hun kamp tegen hen op en deden de opbrengst van het land teniet, tot waar men bij Gaza komt. En zij lieten in Israël niets over om van te leven: geen schaap, geen rund en geen ezel.</p>
<p class="p"><a name="6:5"></a>5 Want zij trokken op met hun vee en hun tenten: zo talrijk als sprinkhanen kwamen zij, zodat men hen en hun kamelen niet kon tellen. En zij kwamen in het land om dat teniet te doen.</p>
<p class="p"><a name="6:6"></a>6 Zo verarmde Israël zeer vanwege Midian. Toen riepen de Israëlieten tot de HEERE.</p>
<p class="p"><a name="6:7"></a>7 En het gebeurde, toen de Israëlieten vanwege Midian tot de HEERE riepen,</p>
<p class="p"><a name="6:8"></a>8 dat de HEERE een man naar de Israëlieten zond, een profeet, die tegen hen zei: Zo zegt de HEERE, de God van Israël: Ík heb u uit Egypte doen optrekken en u uit het slavenhuis geleid.</p>
<p class="p"><a name="6:9"></a>9 En Ik heb u gered uit de hand van de Egyptenaren en uit de hand van ieder die u verdrukte. En Ik heb hen van voor uw <i>ogen</i> verdreven en hun land aan u gegeven.</p>
<p class="p"><a name="6:10"></a>10 En Ik zei tegen u: Ik ben de HEERE, uw God! <span style="color:blue;" title="\xt 2 Kon. 17:35,38">*&nbsp;</span>Vrees de goden van de Amorieten niet, in wier land u woont. Maar u hebt niet naar Mijn stem willen luisteren.</p>
<p class="s">Gideon tot richter geroepen</p>
<p class="p"><a name="6:11"></a>11 Toen kwam een Engel van de HEERE. Hij nam plaats onder de eik die bij Ofra is, die aan de Abiëzriet Joas toebehoorde. En zijn zoon Gideon klopte tarwe uit in de wijnpers om <i>die</i> voor de Midianieten te verbergen.</p>
<p class="p"><a name="6:12"></a>12 Toen verscheen de Engel van de HEERE aan hem en zei tegen hem: De HEERE is met u, strijdbare held!</p>
<p class="p"><a name="6:13"></a>13 Maar Gideon zei tegen Hem: Och, mijn heer, als de HEERE met ons is, waarom is dit alles ons dan overkomen? En waar zijn al Zijn wonderen, waarover onze vaderen ons verteld hebben, toen zij zeiden: Heeft de HEERE ons niet uit Egypte doen optrekken? Maar nu heeft de HEERE ons verlaten en ons in de hand van Midian gegeven!</p>
<p class="p"><a name="6:14"></a>14 Toen wendde de HEERE Zich tot hem en zei: <span style="color:blue;" title="\xt 1 Sam. 12:11; Hebr. 11:32">*&nbsp;</span>Ga in deze kracht van u, en u zult Israël uit de hand van Midian verlossen. Heb Ik u niet gezonden?</p>
<p class="p"><a name="6:15"></a>15 Maar hij zei tegen Hem: Och, mijn heer! Waarmee zal ik Israël verlossen? Zie, mijn geslacht is het armste in Manasse en ik ben de jongste in mijn familie.</p>
<p class="p"><a name="6:16"></a>16 Maar de HEERE zei tegen hem: Omdat Ik met u zal zijn, zult u Midian verslaan alsof <i>het maar</i> één man <i>was</i>.</p>
<p class="p"><a name="6:17"></a>17 En hij zei tegen Hem: Als ik dan genade gevonden heb in Uw ogen, geef mij dan een teken dat U het bent Die met mij spreekt.</p>
<p class="p"><a name="6:18"></a>18 Ga toch niet vanhier weg, totdat ik <i>weer</i> bij U kom en mijn geschenk naar buiten heb gebracht en U heb voorgezet. En Hij zei: Ík zal blijven tot u terugkomt.</p>
<p class="p"><a name="6:19"></a>19 Gideon ging naar binnen en maakte een geitenbokje klaar, en ongezuurde <i>broden</i> van een efa<span title="6:Een efa is een korenmaat van vermoedelijk tussen de 20 en 45 liter.">&nbsp;*</span> meel. Het vlees legde hij in een mand en het kooknat deed hij in een pot. Vervolgens bracht hij het naar buiten, bij Hem onder de eik, en bood het aan.</p>
<p class="p"><a name="6:20"></a>20 Maar de Engel van God zei tegen hem: Neem het vlees en de ongezuurde <i>broden</i> en leg ze op die rots en giet het kooknat eroverheen. En zo deed hij.</p>
<p class="p"><a name="6:21"></a>21 Toen stak de Engel van de HEERE het uiteinde van de staf uit, die in Zijn hand was, en raakte het vlees en de ongezuurde <i>broden</i> aan. Daarop steeg er vuur op uit de rots, dat het vlees en de ongezuurde <i>broden</i> verteerde. Toen was de Engel van de HEERE uit zijn ogen verdwenen.</p>
<p class="p"><a name="6:22"></a>22 Toen zag Gideon dat het een Engel van de HEERE was. En Gideon zei: Ach, Heere, HEERE! Daarom, omdat ik een Engel van de HEERE heb gezien, van aangezicht tot aangezicht, <i>zal ik sterven</i>!</p>
<p class="p"><a name="6:23"></a>23 Maar de HEERE zei tegen hem: Vrede zij met u! Wees niet bevreesd, u zult niet sterven.</p>
<p class="p"><a name="6:24"></a>24 Toen bouwde Gideon daar een altaar voor de HEERE en hij noemde het: De HEERE is vrede! Het is er nog tot op deze dag, in het Ofra van de Abiëzrieten.</p>
<p class="p"><a name="6:25"></a>25 En het gebeurde in diezelfde nacht dat de HEERE tegen hem zei: Neem een jonge stier van de runderen die van uw vader zijn, en wel de tweede jonge stier, van zeven jaar. Breek vervolgens het altaar van de Baäl af dat van uw vader is, en hak de gewijde paal om die erbij staat.</p>
<p class="p"><a name="6:26"></a>26 Bouw daarna voor de HEERE, uw God, een altaar op de top van deze vesting, op een geschikte plaats. Neem dan de tweede jonge stier en breng een brandoffer met het hout van de gewijde paal, die u om zult hakken.</p>
<p class="p"><a name="6:27"></a>27 Toen nam Gideon tien mannen van zijn knechten en deed zoals de HEERE tegen hem gezegd had. Maar het was uit vrees voor zijn familie en voor de mannen van de stad om dit overdag te doen, dat hij het 's nachts deed.</p>
<p class="p"><a name="6:28"></a>28 Toen de mannen van de stad 's morgens vroeg opstonden, zie, het altaar van de Baäl was afgebroken en de gewijde paal die erbij stond, omgehakt. En de tweede jonge stier was op het <i>nieuw</i> gebouwde altaar geofferd.</p>
<p class="p"><a name="6:29"></a>29 Toen zeiden zij tegen elkaar: Wie heeft dit gedaan? En toen zij het onderzocht hadden en navraag hadden gedaan, zei men: Gideon, de zoon van Joas, heeft dit gedaan.</p>
<p class="p"><a name="6:30"></a>30 Toen zeiden de mannen van de stad tegen Joas: Breng uw zoon naar buiten. Hij moet sterven, omdat hij het altaar van de Baäl heeft afgebroken en de gewijde paal die erbij stond, omgehakt.</p>
<p class="p"><a name="6:31"></a>31 Joas daarentegen zei tegen allen die bij hem stonden: Wilt ú het voor de Baäl opnemen? Moet ú hem verlossen? Wie het voor hem opneemt, zal nog deze morgen worden gedood! Als hij een god is, laat hij het dan voor zichzelf opnemen, omdat men zijn altaar heeft afgebroken.</p>
<p class="p"><a name="6:32"></a>32 Daarom noemde hij <i>zijn zoon</i> op die dag Jerubbaäl,<span title="6:Jerubbaäl betekent: Laat Baäl het (voor zichzelf) opnemen.">&nbsp;*</span> en zei: Laat de Baäl het tegen hem opnemen, want hij heeft zijn altaar afgebroken.</p>
<p class="s">Gideon vat moed door een teken</p>
<p class="p"><a name="6:33"></a>33 Nu hadden heel Midian, alsook Amalek en de mensen van het oosten zich samen verzameld. Zij trokken <i>de Jordaan</i> over en sloegen hun kamp op in het dal van Jizreël.</p>
<p class="p"><a name="6:34"></a>34 Toen bekleedde de Geest van de HEERE Gideon. Hij blies op de bazuin, en Abiëzer werd achter hem bijeengeroepen.</p>
<p class="p"><a name="6:35"></a>35 Ook stuurde hij boden door heel Manasse en ook dat werd achter hem bijeengeroepen. Eveneens stuurde hij boden naar Aser, Zebulon en Naftali, en zij trokken op, hun tegemoet.</p>
<p class="p"><a name="6:36"></a>36 En Gideon zei tegen God: Als U Israël door mijn hand zult verlossen, zoals U gesproken hebt,</p>
<p class="p"><a name="6:37"></a>37 zie, ik ga een wollen vacht op de dorsvloer leggen. Als er alleen op de vacht dauw zal zijn en droogte op heel het land <i>eromheen</i>, dan zal ik weten dat U Israël door mijn hand zult verlossen, zoals U gesproken hebt.</p>
<p class="p"><a name="6:38"></a>38 En zo gebeurde het. De volgende dag stond hij vroeg op, wrong de vacht uit en perste de dauw uit de vacht: een schaal vol water.</p>
<p class="p"><a name="6:39"></a>39 En Gideon zei tegen God: <span style="color:blue;" title="\xt Gen. 18:32">*&nbsp;</span>Laat Uw toorn niet tegen mij ontbranden, als ik alleen deze keer <i>nog</i> spreek. Laat mij toch nog eenmaal een proef met de vacht nemen: laat er alleen op de vacht droogte zijn en op heel het land <i>eromheen</i> dauw.</p>
<p class="p"><a name="6:40"></a>40 En God deed zo in diezelfde nacht, want de droogte was alleen op de vacht en op heel het land <i>eromheen</i> was dauw.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=5">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=7">&nbsp;&#9658;</a></p>            </p>
          </td>
        </tr>
      </table>
    </body>
</html>

