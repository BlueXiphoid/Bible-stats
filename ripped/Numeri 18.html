
<html>
  <head>
    <title>Numeri 18</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIERDE BOEK VAN MOZES</h3></div><div align="center"><h2>NUMERI</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=17">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=19">&nbsp;&#9658;</a></p><br />
<p class="c">&nbsp;<b>Hoofdstuk 18</b></p>
<p class="s">Plichten en rechten van priesters en Levieten</p>
<p class="p"><a name="18:1"></a>1 De HEERE zei tegen Aäron: U, uw zonen en uw familie met u, moeten de <i>gevolgen</i> dragen <i>van</i> ongerechtigheid in het heiligdom. En u, en uw zonen met u, moeten de <i>gevolgen</i> dragen <i>van</i> ongerechtigheid binnen uw priesterambt.</p>
<p class="p"><a name="18:2"></a>2 En u moet ook uw broeders, de stam Levi, de stam van uw vader, met u naar voren doen komen, zodat zij zich bij u aansluiten en u dienen. U echter, en uw zonen met u, moeten vóór de tent van de getuigenis zijn.</p>
<p class="p"><a name="18:3"></a>3 Zij zullen uw taak vervullen en de taak ten behoeve van heel de tent. Alleen mogen zij niet in de nabijheid komen van de voorwerpen van het heiligdom, en van het altaar, opdat zij niet sterven, zij niet en u ook niet.</p>
<p class="p"><a name="18:4"></a>4 Maar zij moeten zich bij u aansluiten en de taak ten behoeve van de tent van ontmoeting vervullen, heel de dienst van de tent. Een onbevoegde mag echter niet in uw nabijheid komen.</p>
<p class="p"><a name="18:5"></a>5 U moet <i>dus</i> de taak ten behoeve van het heiligdom en de taak ten behoeve van het altaar vervullen, opdat er geen grote toorn meer zal zijn tegen de Israëlieten.</p>
<p class="p"><a name="18:6"></a>6 Want Ik, zie, Ik heb <span style="color:blue;" title="\xt Num. 3:45">*&nbsp;</span>uw broeders, de Levieten, uit het midden van de Israëlieten genomen: zij zijn een geschenk voor u, gegeven aan de HEERE, om de dienst van de tent van ontmoeting te verrichten.</p>
<p class="p"><a name="18:7"></a>7 U echter, en uw zonen met u, moeten uw priesterambt waarnemen, met betrekking tot alle zaken van het altaar en met betrekking tot wat achter het voorhangsel is, en u moet <i>daarbij</i> dienen. Uw priesterambt geef Ik <i>u</i> als een dienst, een geschenk. De onbevoegde echter die nadert, moet ter dood gebracht worden.</p>
<p class="p"><a name="18:8"></a>8 De HEERE sprak tot Aäron: En Ik, zie, Ik heb u gegeven de taak van Mijn hefoffers. Met alle heilige <i>gaven</i> van de Israëlieten heb Ik ze aan u gegeven, omwille van de zalving, en aan uw zonen, als een eeuwige verordening.</p>
<p class="p"><a name="18:9"></a>9 Van de allerheiligste dingen die van het vuuroffer <i>zijn overgebleven</i>, zal dit voor u zijn: al hun offergaven, met al hun graanoffers, en met al hun zondoffers, en met al hun schuldoffers, waarmee zij Mij <i>hun schuld</i> vergoeden. Dat is het allerheiligste voor u en uw zonen.</p>
<p class="p"><a name="18:10"></a>10 Op een allerheiligste <i>plaats</i> moet u het eten. Al wie mannelijk is, mag het eten, het moet een heilige zaak voor u zijn.</p>
<p class="p"><a name="18:11"></a>11 En dit zal voor u zijn: het hefoffer van hun gave, met alle beweegoffers van de Israëlieten. <span style="color:blue;" title="\xt Lev. 10:14">*&nbsp;</span>Ik geef ze u, en uw zonen, en uw dochters met u, als een eeuwige verordening. Ieder die in uw huis rein is, mag dat eten.</p>
<p class="p"><a name="18:12"></a>12 Al het beste van de olie, en al het beste van de nieuwe wijn en het koren, hun eerstelingen, die zij de HEERE zullen geven, Ik geef het u.</p>
<p class="p"><a name="18:13"></a>13 De eerste vruchten van alles wat op hun land is, die zij de HEERE zullen brengen, zullen voor u zijn. Ieder die in uw huis rein is, mag dat eten.</p>
<p class="p"><a name="18:14"></a>14 <span style="color:blue;" title="\xt Lev. 27:28">*&nbsp;</span>Alles in Israël waarop de ban rust, zal voor u zijn.</p>
<p class="p"><a name="18:15"></a>15 Alles wat de <span style="color:blue;" title="\xt Ex. 13:2; 22:29; Lev. 27:26; Num. 3:13">*&nbsp;</span>baarmoeder opent, van alle vlees dat zij de HEERE zullen aanbieden, onder de mensen en onder de dieren, zal voor u zijn. Alleen moet u de eerstgeborenen van de mensen zeker vrijkopen. Ook de eerstgeborenen van de onreine dieren moet u vrijkopen.</p>
<p class="p"><a name="18:16"></a>16 Wat betreft de <i>dieren</i> die vrijgekocht worden, u moet <i>die</i> vanaf een maand oud vrijkopen, tegen een door u bepaalde waarde, voor het bedrag van vijf sikkel,<span title="18:Een sikkel is 10 tot 13 gram.">&nbsp;*</span> <i>gerekend</i> volgens de sikkel van het heiligdom; <span style="color:blue;" title="\xt Ex. 30:13; Lev. 27:25; Num. 3:47; Ezech. 45:12">*&nbsp;</span>die is twintig gera <i>waard</i>.</p>
<p class="p"><a name="18:17"></a>17 Maar het eerstgeborene van een rund, of het eerstgeborene van een schaap, of het eerstgeborene van een geit mag u niet vrijkopen: ze zijn heilig. Hun bloed moet u op het altaar sprenkelen en hun vet moet u in rook laten opgaan, <i>als</i> een vuuroffer, <i>als</i> een aangename geur voor de HEERE.</p>
<p class="p"><a name="18:18"></a>18 Hun vlees is voor u. Zowel het borststuk van het beweegoffer als de rechterachterbout is voor u.</p>
<p class="p"><a name="18:19"></a>19 Alle hefoffers van de geheiligde <i>gaven</i> die de Israëlieten de HEERE moeten brengen, geef Ik u, en uw zonen, en uw dochters met u, als een eeuwige verordening. Het is een eeuwig, <i>met</i> zout <i>bekrachtigd</i> verbond, voor het aangezicht van de HEERE, voor u en voor uw nageslacht met u.</p>
<p class="p"><a name="18:20"></a>20 Ook zei de HEERE tegen Aäron: U zult in hun land geen erfelijk bezit nemen, en u zult geen aandeel in het midden van hen hebben. <span style="color:blue;" title="\xt Deut. 10:9; 18:2; Ezech. 44:28">*&nbsp;</span>Ik ben uw deel en erfelijk bezit, in het midden van de Israëlieten.</p>
<p class="p"><a name="18:21"></a>21 En zie, aan de nakomelingen van Levi heb Ik alle tienden in Israël als erfelijk bezit gegeven, als vergoeding voor hun dienst, die zij verrichten, de dienst in de tent van ontmoeting.</p>
<p class="p"><a name="18:22"></a>22 De Israëlieten mogen niet meer in de nabijheid van de tent van ontmoeting komen, en zonde op zich laden en <i>daardoor</i> sterven.</p>
<p class="p"><a name="18:23"></a>23 Maar de Levieten, zij moeten de dienst van de tent van ontmoeting verrichten, en zij moeten zelf hun ongerechtigheid dragen. Dat zal een eeuwige verordening zijn, <i>al</i> uw generaties door, en in het midden van de Israëlieten mogen zij geen erfelijk bezit ontvangen,</p>
<p class="p"><a name="18:24"></a>24 want de tienden van de Israëlieten, die zij voor de HEERE als hefoffer moeten brengen, heb Ik de Levieten als erfelijk bezit gegeven. Daarom heb Ik tegen hen gezegd: Zij mogen in het midden van de Israëlieten geen erfelijk bezit ontvangen.</p>
<p class="p"><a name="18:25"></a>25 De HEERE sprak tot Mozes:</p>
<p class="p"><a name="18:26"></a>26 U moet ook tot de Levieten spreken en tegen hen zeggen: Wanneer u van de Israëlieten de tienden ontvangt, die Ik u gegeven heb als uw erfelijk bezit onder hen, dan moet u daarvan voor de HEERE een hefoffer brengen, de tienden van die tienden.</p>
<p class="p"><a name="18:27"></a>27 Het zal u toegerekend worden als uw hefoffer, als het koren van de dorsvloer en de inhoud van de perskuip.</p>
<p class="p"><a name="18:28"></a>28 Zo moet ook u een hefoffer voor de HEERE brengen van al uw tienden, die u van de Israëlieten ontvangt, en u moet het hefoffer daarvan voor de HEERE aan de priester Aäron geven.</p>
<p class="p"><a name="18:29"></a>29 Van alles wat u geschonken wordt, moet u elk hefoffer voor de HEERE brengen, van al het beste ervan, als heilige <i>gave</i> daarvan.</p>
<p class="p"><a name="18:30"></a>30 U moet tegen hen zeggen: Wanneer u het beste ervan brengt, zal het de Levieten toegerekend worden als de opbrengst van de dorsvloer en de opbrengst van de perskuip.</p>
<p class="p"><a name="18:31"></a>31 U mag dat op elke plaats eten, u en uw huis, want dat is uw loon als vergoeding voor uw dienst in de tent van ontmoeting.</p>
<p class="p"><a name="18:32"></a>32 U zult daardoor geen zonde op u laden, als u <i>maar</i> het beste ervan brengt. Zo zult u de geheiligde <i>gaven</i> van de Israëlieten niet ontheiligen, opdat u niet sterft.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=17">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=19">&nbsp;&#9658;</a></p>            </p>
          </td>
        </tr>
      </table>
    </body>
</html>

