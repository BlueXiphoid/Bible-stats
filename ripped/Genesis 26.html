
<html>
  <head>
    <title>Genesis 26</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK VAN MOZES</h3></div><div align="center"><h2>GENESIS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=GEN&hoofdstuk=25">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=GEN&hoofdstuk=27">&nbsp;&#9658;</a></p><br />
<p class="c">&nbsp;<b>Hoofdstuk 26</b></p>
<p class="s">Izak in Gerar</p>
<p class="p"><a name="26:1"></a>1 Er kwam hongersnood in het land, een andere dan de eerste hongersnood, die er in de dagen van Abraham geweest was. Daarom ging Izak naar Abimelech, de koning van de Filistijnen, naar Gerar.</p>
<p class="p"><a name="26:2"></a>2 Toen verscheen de HEERE hem en zei: Trek niet naar Egypte, <i>maar</i> woon in het land dat Ik u noemen zal.</p>
<p class="p"><a name="26:3"></a>3 Verblijf als vreemdeling in dit land. Ik <span style="color:blue;" title="\xt Gen. 13:15; 15:18">*&nbsp;</span>zal dan met u zijn en u zegenen, want aan u en uw nageslacht zal Ik al deze landen geven. Ik zal de eed gestand doen die Ik Abraham, uw vader, gezworen heb.</p>
<p class="p"><a name="26:4"></a>4 <span style="color:blue;" title="\xt Gen. 12:3; 18:18; 22:18">*&nbsp;</span>Ik zal uw nageslacht zo talrijk maken als de sterren aan de hemel en uw nageslacht al deze landen geven. In uw Nageslacht zullen alle volken van de aarde gezegend worden,</p>
<p class="p"><a name="26:5"></a>5 omdat Abraham Mijn stem gehoorzaamd heeft en Mijn voorschriften, Mijn geboden, Mijn verordeningen en Mijn wetten in acht genomen heeft.</p>
<p class="p"><a name="26:6"></a>6 Zo bleef Izak in Gerar wonen.</p>
<p class="p"><a name="26:7"></a>7 Toen de mannen van die plaats hem naar zijn vrouw vroegen, zei hij: Zij is mijn zuster, want hij was bevreesd om te zeggen: <i>Zij is</i> mijn vrouw. <i>Hij dacht:</i> Anders zullen de mannen van deze plaats mij doden om Rebekka. Zij was namelijk knap om te zien.</p>
<p class="p"><a name="26:8"></a>8 Toen hij daar al lange tijd geweest was,<span title="26:Toen ... was - Letterlijk: Toen de dagen daar voor hem verlengd waren.">&nbsp;*</span> gebeurde het dat Abimelech, de koning van de Filistijnen, uit het venster keek en zag, en zie, Izak was zijn vrouw Rebekka aan het liefkozen.</p>
<p class="p"><a name="26:9"></a>9 Toen riep Abimelech Izak en zei: Nee maar, zie, zij is uw vrouw! Hoe kunt u dan zeggen: Zij is mijn zuster? Izak antwoordde hem: Omdat ik dacht dat ik anders om haar zou moeten sterven.</p>
<p class="p"><a name="26:10"></a>10 Abimelech zei daarop: Wat hebt u ons aangedaan? Hoe gemakkelijk had er één van het volk met uw vrouw kunnen slapen, en <i>dan</i> zou u een schuld over ons gebracht hebben!</p>
<p class="p"><a name="26:11"></a>11 Toen gebood Abimelech heel het volk: Wie deze man of zijn vrouw aanraakt, zal zeker gedood worden.</p>
<p class="p"><a name="26:12"></a>12 Izak zaaide in dat land en oogstte<span title="26:oogstte - Letterlijk: vond.">&nbsp;*</span> in dat jaar het honderdvoudige, want de HEERE zegende hem.</p>
<p class="p"><a name="26:13"></a>13 De man kreeg aanzien, ja, gaandeweg meer aanzien, totdat hij zeer aanzienlijk geworden was.</p>
<p class="p"><a name="26:14"></a>14 Hij had kudden kleinvee en kudden runderen, en een groot aantal slaven, zodat de Filistijnen jaloers op hem werden.</p>
<p class="p"><a name="26:15"></a>15 Al de putten die de dienaren van zijn vader in de dagen van zijn vader Abraham gegraven hadden, stopten de Filistijnen dicht en vulden ze met aarde.</p>
<p class="p"><a name="26:16"></a>16 Toen zei Abimelech tegen Izak: Ga van ons weg, want u bent veel machtiger geworden dan wij.</p>
<p class="p"><a name="26:17"></a>17 Toen ging Izak vandaar weg en hij sloeg zijn kamp op in het dal van Gerar; daar bleef hij wonen.</p>
<p class="p"><a name="26:18"></a>18 En Izak keerde terug en groef de waterputten <i>weer</i> op die zij in de tijd van zijn vader Abraham gegraven hadden en die de Filistijnen na de dood van Abraham dichtgestopt hadden. Hij gaf ze dezelfde namen als zijn vader ze gegeven had.</p>
<p class="p"><a name="26:19"></a>19 De dienaren van Izak groeven eens in het dal en vonden daar een put met opborrelend water.<span title="26:opborrelend water - Letterlijk: levend water.">&nbsp;*</span></p>
<p class="p"><a name="26:20"></a>20 De herders van Gerar kregen daarop onenigheid met de herders van Izak en zeiden: Dit water is van ons. Hij gaf die put de naam Esek,<span title="26:Esek betekent: ruzie.">&nbsp;*</span> omdat zij ruzie met hem gemaakt hadden.</p>
<p class="p"><a name="26:21"></a>21 Vervolgens groeven ze een andere put, maar zij kregen ook daar onenigheid over; daarom gaf hij hem de naam Sitna.<span title="26:Sitna betekent: vijandigheid.">&nbsp;*</span></p>
<p class="p"><a name="26:22"></a>22 Toen brak hij vandaar op en groef een andere put en daarover kregen zij geen onenigheid. Daarom gaf hij hem de naam Rehoboth,<span title="26:Rehoboth betekent: ruimten.">&nbsp;*</span> want, zei hij, nu heeft de HEERE ruimte voor ons gemaakt en zullen wij vruchtbaar zijn in dit land.</p>
<p class="p"><a name="26:23"></a>23 Hij vertrok vandaar naar Berseba.</p>
<p class="p"><a name="26:24"></a>24 De HEERE verscheen hem in die nacht en zei: Ik ben de God van Abraham, uw vader. Wees niet bevreesd, want Ik ben met u; Ik zal u zegenen en uw nageslacht talrijk maken omwille van Abraham, Mijn dienaar.</p>
<p class="p"><a name="26:25"></a>25 Toen bouwde hij daar een altaar en riep de Naam van de HEERE aan. Hij zette daar zijn tent op en de dienaren van Izak groeven daar een put.</p>
<p class="s">Verbond met Abimelech</p>
<p class="p"><a name="26:26"></a>26 Toen kwam Abimelech vanuit Gerar naar hem toe, <i>samen</i> met zijn vriend Ahuzzath en zijn legerbevelhebber Pichol.</p>
<p class="p"><a name="26:27"></a>27 Izak vroeg hun: Waarom komt u naar mij toe, terwijl u mij haat en mij bij u weggestuurd hebt?</p>
<p class="p"><a name="26:28"></a>28 Zij antwoordden: Wij hebben duidelijk gezien dat de HEERE met u is. Daarom hebben we gezegd: Laat er toch een <i>overeenkomst onder</i> ede tussen ons zijn, tussen ons en u; laten we een verbond met u sluiten:</p>
<p class="p"><a name="26:29"></a>29 dat u ons geen kwaad zult doen, zoals wij u niet aangeraakt hebben, en zoals wij u alleen maar goed behandeld hebben en u in vrede hebben laten vertrekken. Nu bent u <i>immers</i> de gezegende van de HEERE!</p>
<p class="p"><a name="26:30"></a>30 Toen richtte hij voor hen een maaltijd aan en zij aten en dronken.</p>
<p class="p"><a name="26:31"></a>31 Zij stonden 's morgens vroeg op en zwoeren elkaar <i>een eed</i>. Daarna liet Izak hen gaan en zij gingen in vrede bij hem weg.</p>
<p class="p"><a name="26:32"></a>32 Het gebeurde <i>nog</i> op diezelfde dag dat de dienaren van Izak hem kwamen vertellen over de put die zij gegraven hadden; zij zeiden tegen hem: Wij hebben water gevonden!</p>
<p class="p"><a name="26:33"></a>33 Hij noemde hem Seba <i>en</i> daarom is de naam van die stad Berseba,<span title="26:Seba betekent: ‘eed’ of ‘zeven’; Berseba betekent: ‘put van de eed’ of ‘put van zeven’ (zie ook Gen. 21:31).">&nbsp;*</span> tot op deze dag.</p>
<p class="s">Huwelijken van Ezau</p>
<p class="p"><a name="26:34"></a>34 Toen Ezau veertig jaar oud was, nam hij Judith, de dochter van Beëri, de Hethiet, en Basmath, de dochter van Elon, de Hethiet, tot vrouw.</p>
<p class="p"><a name="26:35"></a>35 <span style="color:blue;" title="\xt Gen. 27:46">*&nbsp;</span>Zij waren een bittere kwelling<span title="26:bittere kwelling - Letterlijk: bitterheid van geest.">&nbsp;*</span> voor Izak en Rebekka.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=GEN&hoofdstuk=25">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=GEN&hoofdstuk=27">&nbsp;&#9658;</a></p>            </p>
          </td>
        </tr>
      </table>
    </body>
</html>

