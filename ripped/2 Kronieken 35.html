
<html>
  <head>
    <title>2 Kronieken 35</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>KRONIEKEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=34">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=36">&nbsp;&#9658;</a></p><br />
<p class="c">&nbsp;<b>Hoofdstuk 35</b></p>
<p class="s">Josia viert het Pascha</p>
<p class="p"><a name="35:1"></a>1 Daarna <span style="color:blue;" title="\xt 2 Kon. 23:21">*&nbsp;</span>hield Josia het Pascha voor de HEERE in Jeruzalem. En zij slachtten het paaslam op de veertiende van de eerste maand.</p>
<p class="p"><a name="35:2"></a>2 Hij stelde de priesters aan in hun taken, en spoorde hen aan voor de dienst van het huis van de HEERE.</p>
<p class="p"><a name="35:3"></a>3 En hij zei tegen de Levieten, die heel Israël onderwezen, die voor de HEERE heilig waren: Plaats de heilige ark in het huis dat Salomo, de zoon van David, de koning van Israël, gebouwd heeft; u behoeft <i>die niet meer</i> op uw schouders te dragen. Dien nu de HEERE, uw God, en Zijn volk Israël,</p>
<p class="p"><a name="35:4"></a>4 en maak u gereed, naar uw families, overeenkomstig uw afdelingen, <span style="color:blue;" title="\xt 1 Kron. 23; 24; 25; 26">*&nbsp;</span>volgens het voorschrift van David, de koning van Israël, en volgens de beschrijving van zijn zoon Salomo.</p>
<p class="p"><a name="35:5"></a>5 En stel u op in het heiligdom, volgens de indeling van de families, voor uw broeders, het gewone volk,<span title="35:het gewone volk - Letterlijk: de zonen van het volk; zie ook verzen 7, 12 en 13.">&nbsp;*</span> <i>en laat er voor ieder</i> een indeling van de families van de Levieten <i>zijn</i>.</p>
<p class="p"><a name="35:6"></a>6 Slacht het paaslam en heilig u, en bereid <i>het</i> voor uw broeders door te doen overeenkomstig het woord van de HEERE, <i>gegeven</i> door de hand van Mozes.</p>
<p class="p"><a name="35:7"></a>7 <span style="color:blue;" title="\xt 2 Kron. 30:24">*&nbsp;</span>En Josia bracht <i>als hefoffer</i> voor het gewone volk kleinvee – lammeren en jonge geitenbokken, allemaal voor de paasoffers – voor ieder die zich daar bevond, dertigduizend in aantal, en drieduizend runderen. Deze waren <i>afkomstig</i> uit de bezittingen van de koning.</p>
<p class="p"><a name="35:8"></a>8 Ook zijn leiders brachten een vrijwillige gave <i>als hefoffer</i> voor het volk, voor de priesters en voor de Levieten. Hilkia, Zacharia en Jehiël, de leiders van het huis van God, gaven aan de priesters als paasoffers tweeduizend zeshonderd <i>stuks kleinvee</i> en driehonderd runderen.</p>
<p class="p"><a name="35:9"></a>9 Chonanja, Semaja en Nethaneël, zijn broers, evenals Hasabja, Jeïel en Jozabad, de leiders van de Levieten, brachten voor de Levieten <i>als hefoffer</i> vijfduizend <i>stuks kleinvee</i> en vijfhonderd runderen voor de paasoffers.</p>
<p class="p"><a name="35:10"></a>10 Zo werd de dienst geregeld. De priesters gingen op hun plaats staan, evenals de Levieten, volgens hun afdelingen, overeenkomstig het gebod van de koning.</p>
<p class="p"><a name="35:11"></a>11 Daarna slachtte men het paaslam, en de priesters sprenkelden <i>het bloed</i> met hun handen, en de Levieten stroopten de huiden af.</p>
<p class="p"><a name="35:12"></a>12 Zij legden <i>de delen bestemd voor</i> het brandoffer apart om dat overeenkomstig de indelingen van de families aan het gewone volk te geven, zodat men ze aan de HEERE <i>als offergave</i> aan kon bieden, zoals beschreven staat in het boek van Mozes. Zo <i>deden zij</i> ook met de runderen.</p>
<p class="p"><a name="35:13"></a>13 <span style="color:blue;" title="\xt Ex. 12:8,9">*&nbsp;</span>Zij braadden<span title="35:braadden - Letterlijk: kookten.">&nbsp;*</span> het paaslam volgens de bepaling op het vuur, en de <i>andere</i> geheiligde <i>delen</i> kookten zij in potten, in ketels en in pannen, en deelden het snel uit aan heel het gewone volk.</p>
<p class="p"><a name="35:14"></a>14 Daarna bereidden zij <i>het paaslam</i> voor zichzelf en voor de priesters, omdat de priesters, de nakomelingen van Aäron, tot in de nacht bezig waren met het offeren van de brandoffers en het vet. Daarom bereidden de Levieten <i>het paaslam</i> voor zichzelf en voor de priesters, de nakomelingen van Aäron.</p>
<p class="p"><a name="35:15"></a>15 En de zangers, de nakomelingen van Asaf, stonden op hun plaats, overeenkomstig het gebod van David, Asaf, Heman en Jeduthun, de ziener van de koning; evenals de poortwachters, die bij elke poort <i>stonden</i>. Zij behoefden hun dienstwerk niet te verlaten, omdat hun broeders, de Levieten, <i>het paaslam</i> voor hen bereidden.</p>
<p class="p"><a name="35:16"></a>16 Zo werd heel de dienst van de HEERE op die dag geregeld om het Pascha te houden en om brandoffers op het altaar van de HEERE te brengen, overeenkomstig het gebod van koning Josia.</p>
<p class="p"><a name="35:17"></a>17 De Israëlieten die zich <i>daar</i> bevonden, hielden het Pascha op dezelfde tijd, en het Feest van de ongezuurde <i>broden</i>, zeven dagen <i>lang</i>.</p>
<p class="p"><a name="35:18"></a>18 Een Pascha zoals dit was in Israël niet <i>meer</i> gehouden, vanaf de tijd<span title="35:vanaf de tijd - Letterlijk: vanaf de dagen.">&nbsp;*</span> van de profeet Samuel. En geen van Israëls koningen heeft het Pascha gehouden, zoals Josia <i>nu</i> hield met de priesters en de Levieten, en heel Juda en Israël dat <i>daar</i> aangetroffen werd, en de inwoners van Jeruzalem.</p>
<p class="p"><a name="35:19"></a>19 Dit Pascha werd in <span style="color:blue;" title="\xt 2 Kon. 23:23">*&nbsp;</span>het achttiende jaar van het koningschap van Josia gehouden.</p>
<p class="s">De dood van Josia</p>
<p class="p"><a name="35:20"></a>20 Na dit alles, toen Josia het huis gereedgemaakt had, <span style="color:blue;" title="\xt 2 Kon. 23:29 enz.">*&nbsp;</span>trok Necho, de koning van Egypte, op om te strijden bij Karchemis aan de Eufraat. Josia trok eropuit, hem tegemoet.</p>
<p class="p"><a name="35:21"></a>21 Toen stuurde <i>Necho</i> boden naar hem toe om te zeggen: Hoe heb ik het <i>nu</i> met u, koning van Juda? Wat u betreft, ik ben vandaag niet tegen u, maar tegen een huis dat oorlog tegen mij voert!<span title="35:een huis ... voert - Letterlijk: het huis van mijn oorlog.">&nbsp;*</span> God heeft gezegd dat ik mij moest haasten. Houdt ú daarom op <i>met het tegenwerken</i> van God, Die met mij is, opdat Hij u niet te gronde richt.</p>
<p class="p"><a name="35:22"></a>22 Josia keerde echter zijn gezicht niet van hem af, maar hij vermomde zich, om tegen hem te strijden. Hij luisterde niet naar de woorden van Necho op gezag<span title="35:op gezag - Letterlijk: uit monde.">&nbsp;*</span> van God, maar kwam om in het dal van Megiddo te strijden.</p>
<p class="p"><a name="35:23"></a>23 De schutters schoten koning Josia echter neer. Toen zei de koning tegen zijn dienaren: Breng mij weg, want ik ben zwaargewond.</p>
<p class="p"><a name="35:24"></a>24 En zijn dienaren haalden hem van de strijdwagen, en vervoerden hem op de tweede wagen die hij had, en brachten hem naar Jeruzalem. En hij stierf, en werd begraven in de graven van zijn vaderen. Heel Juda en Jeruzalem bedreef rouw over Josia.</p>
<p class="p"><a name="35:25"></a>25 Jeremia maakte een klaaglied over Josia. Tot op deze dag bezingen<span title="35:bezingen - Letterlijk: zeggen over.">&nbsp;*</span> alle zangers en zangeressen in hun klaagliederen Josia, want zij maakten er een verordening van in Israël. En zie, ze zijn opgeschreven bij de klaagliederen.</p>
<p class="p"><a name="35:26"></a>26 Het overige nu van de geschiedenis van Josia, en zijn gunstbewijzen, zoals beschreven staat in de wet van de HEERE,</p>
<p class="p"><a name="35:27"></a>27 zijn geschiedenis, van het begin tot het einde,<span title="35:van het begin tot het einde - Letterlijk: het eerste en het laatste.">&nbsp;*</span> zie, die staat beschreven in het boek van de koningen van Israël en Juda.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=34">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=36">&nbsp;&#9658;</a></p>            </p>
          </td>
        </tr>
      </table>
    </body>
</html>

