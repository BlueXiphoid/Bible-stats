
<html>
  <head>
    <title>2 Koningen 14</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>KONINGEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2KI&hoofdstuk=13">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2KI&hoofdstuk=15">&nbsp;&#9658;</a></p><br />
<p class="c">&nbsp;<b>Hoofdstuk 14</b></p>
<p class="s">Amazia koning van Juda</p>
<p class="p"><a name="14:1"></a>1 In het tweede jaar van Joas, de zoon van Joahaz, de koning van Israël, werd Amazia koning, de zoon van Joas, de koning van Juda.</p>
<p class="p"><a name="14:2"></a>2 Hij was <span style="color:blue;" title="\xt Kron. 25:1">*&nbsp;</span>vijfentwintig jaar oud toen hij koning werd, en hij regeerde negenentwintig jaar in Jeruzalem. De naam van zijn moeder was Joaddan, uit Jeruzalem.</p>
<p class="p"><a name="14:3"></a>3 Hij deed wat juist was in de ogen van de HEERE, alleen niet zoals zijn vader David; hij deed overeenkomstig alles wat zijn vader Joas gedaan had.</p>
<p class="p"><a name="14:4"></a>4 Alleen werden de <i>offer</i>hoogten niet weggenomen: het volk bracht nog <i>steeds</i> slachtoffers en reukoffers op de <i>offer</i>hoogten.</p>
<p class="p"><a name="14:5"></a>5 En het gebeurde, toen hij het koningschap stevig in zijn hand had, dat hij zijn dienaren doodde die de koning, zijn vader, gedood hadden.</p>
<p class="p"><a name="14:6"></a>6 Maar de kinderen van die moordenaars bracht hij niet ter dood, zoals geschreven staat in het wetboek van Mozes, waar de HEERE geboden heeft: <span style="color:blue;" title="\xt Deut. 24:16; Ezech. 18:20">*&nbsp;</span>De vaders mogen niet ter dood gebracht worden om de kinderen en de kinderen mogen niet ter dood gebracht worden om de vaders, maar ieder zal om zijn <i>eigen</i> zonde ter dood gebracht worden.</p>
<p class="p"><a name="14:7"></a>7 Hij was het die Edom in het Zoutdal versloeg, tienduizend <i>man</i>, en tijdens die strijd Sela innam; hij gaf het de naam Jokteël, tot op deze dag.</p>
<p class="p"><a name="14:8"></a>8 Toen stuurde Amazia boden naar Joas, de zoon van Joahaz, de zoon van Jehu, de koning van Israël, om te zeggen: Kom, laten wij ons met elkaar meten!<span title="14:laten ... meten! - Letterlijk: laten wij elkaar ontmoeten! Zie ook vers 11.">&nbsp;*</span></p>
<p class="p"><a name="14:9"></a>9 Maar Joas, de koning van Israël, stuurde Amazia, de koning van Juda, <i>deze boodschap</i>: De distel die op de Libanon groeit, stuurde de ceder die op de Libanon groeit, <i>deze boodschap</i>: Geef uw dochter aan mijn zoon tot vrouw. Maar de dieren van het veld die op de Libanon leven, kwamen voorbij en vertrapten de distel.</p>
<p class="p"><a name="14:10"></a>10 U hebt Edom geheel verslagen; daarom is uw hart overmoedig.<span title="14:is ... overmoedig - Letterlijk: heeft uw hart u verheven.">&nbsp;*</span> Geniet van de eer en blijf in uw huis, want waarom zou u zich in het onheil storten, zodat u ten val komt, en Juda met u?</p>
<p class="p"><a name="14:11"></a>11 Maar Amazia luisterde niet; daarom trok Joas, de koning van Israël, op, zodat hij en Amazia, de koning van Juda, zich in Beth-Semes, dat Juda toebehoort, met elkaar maten.</p>
<p class="p"><a name="14:12"></a>12 En Juda werd door Israël verslagen, en zij vluchtten, ieder naar zijn tent.</p>
<p class="p"><a name="14:13"></a>13 En Joas, de koning van Israël, greep Amazia, de koning van Juda, de zoon van Joas, de zoon van Ahazia, in Beth-Semes en kwam naar Jeruzalem. Hij sloeg een bres in de muur van Jeruzalem, van de poort van Efraïm tot aan de Hoekpoort, vierhonderd el <i>lang</i>.</p>
<p class="p"><a name="14:14"></a>14 En hij nam al het goud en het zilver mee, en al de voorwerpen die werden aangetroffen in het huis van de HEERE en in de schatkamers van het huis van de koning, en <i>ook</i> gijzelaars. Daarna keerde hij terug naar Samaria.</p>
<p class="p"><a name="14:15"></a>15 Het overige nu van de geschiedenis van Joas, wat hij gedaan heeft, zijn macht en hoe hij tegen Amazia, de koning van Juda, gestreden heeft, is dat niet beschreven in het boek van de kronieken van de koningen van Israël?</p>
<p class="p"><a name="14:16"></a>16 En Joas ging te ruste bij zijn vaderen en werd in Samaria begraven bij de koningen van Israël, en zijn zoon Jerobeam werd koning in zijn plaats.</p>
<p class="p"><a name="14:17"></a>17 Amazia nu, de zoon van Joas, de koning van Juda, leefde na de dood van Joas, de zoon van Joahaz, de koning van Israël, <i>nog</i> vijftien jaar.</p>
<p class="p"><a name="14:18"></a>18 Het overige nu van de geschiedenis van Amazia, is dat niet beschreven in het boek van de kronieken van de koningen van Juda?</p>
<p class="p"><a name="14:19"></a>19 <span style="color:blue;" title="\xt 2 Kron. 25:27">*&nbsp;</span>Men smeedde een samenzwering tegen hem in Jeruzalem, zodat hij naar Lachis vluchtte. Zij stuurden echter <i>mannen</i> achter hem aan naar Lachis en doodden hem daar.</p>
<p class="p"><a name="14:20"></a>20 Zij brachten hem over met paarden en hij werd in Jeruzalem begraven, bij zijn vaderen, in de stad van David.</p>
<p class="p"><a name="14:21"></a>21 <span style="color:blue;" title="\xt 2 Kron. 26:1">*&nbsp;</span>En heel het volk van Juda nam Azaria, die nu zestien jaar oud was, en zij maakten hem koning in de plaats van zijn vader Amazia.</p>
<p class="p"><a name="14:22"></a>22 Hij was het die Elath uitbouwde en het aan Juda terugbracht, nadat de koning bij zijn vaderen te ruste gegaan was.</p>
<p class="s">Jerobeam II koning van Israël</p>
<p class="p"><a name="14:23"></a>23 In het vijftiende jaar van Amazia, de zoon van Joas, de koning van Juda, werd in Samaria koning: Jerobeam, de zoon van Joas, de koning over Israël, <i>en hij regeerde</i> eenenveertig jaar.</p>
<p class="p"><a name="14:24"></a>24 Hij deed wat slecht was in de ogen van de HEERE: hij week niet af van alle zonden van Jerobeam, de zoon van Nebat, die Israël deed zondigen.</p>
<p class="p"><a name="14:25"></a>25 Hij bracht ook het gebied van Israël van Lebo-Hamath tot de zee van de Vlakte <i>aan Israël</i> terug, overeenkomstig het woord van de HEERE, de God van Israël, dat Hij gesproken had door de dienst van Zijn dienaar <span style="color:blue;" title="\xt Jona 1:1; Matt. 12:39,40">*&nbsp;</span>Jona, de zoon van Amitthai, de profeet uit Gath-Hefer.</p>
<p class="p"><a name="14:26"></a>26 Want de HEERE zag dat de ellende van Israël zeer bitter was, dat het met de gebondene en de vrije gedaan was en dat Israël geen helper had.</p>
<p class="p"><a name="14:27"></a>27 De HEERE had niet gezegd dat Hij de naam van Israël van onder de hemel uitwissen zou, maar Hij verloste hen door de hand van Jerobeam, de zoon van Joas.</p>
<p class="p"><a name="14:28"></a>28 Het overige nu van de geschiedenis van Jerobeam, al wat hij gedaan heeft en zijn macht, hoe hij oorlog gevoerd heeft en hoe hij Damascus en Hamath van Juda aan Israël teruggebracht heeft, is dat niet beschreven in het boek van de kronieken van de koningen van Israël?</p>
<p class="p"><a name="14:29"></a>29 En Jerobeam ging te ruste bij zijn vaderen, bij de koningen van Israël, en zijn zoon Zacharia werd koning in zijn plaats.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2KI&hoofdstuk=13">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2KI&hoofdstuk=15">&nbsp;&#9658;</a></p>            </p>
          </td>
        </tr>
      </table>
    </body>
</html>

