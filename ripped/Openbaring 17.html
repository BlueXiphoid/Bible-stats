
<html>
  <head>
    <title>Openbaring 17</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE OPENBARING</h2></div><div align="center"><h3>VAN JOHANNES</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=REV&hoofdstuk=16">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=REV&hoofdstuk=18">&nbsp;&#9658;</a></p><br />
<p class="c">&nbsp;<b>Hoofdstuk 17</b></p>
<p class="s">De vrouw op het beest</p>
<p class="p"><a name="17:1"></a>1 En een van de zeven engelen die de zeven schalen hadden, kwam en sprak met mij en zei tegen mij: Kom, ik zal u het oordeel over de grote hoer laten zien, die aan vele wateren zit.</p>
<p class="p"><a name="17:2"></a>2 <span style="color:blue;" title="\xt Openb. 18:3">*&nbsp;</span>Met haar hebben de koningen van de aarde hoererij bedreven, en de bewoners van de aarde zijn dronken geworden van de wijn van haar hoererij.</p>
<p class="p"><a name="17:3"></a>3 En in <i>de</i> geest bracht hij mij weg naar een woestijn. En ik zag een vrouw zitten op een scharlakenrood <span style="color:blue;" title="\xt Vers 8; Openb. 13:1">*&nbsp;</span>beest, dat vol van godslasterlijke namen was, met zeven koppen en tien horens.</p>
<p class="p"><a name="17:4"></a>4 En de vrouw was <span style="color:blue;" title="\xt Openb. 18:16">*&nbsp;</span>bekleed met purper en scharlaken, en getooid met goud, edelgesteente en parels, en zij had een gouden drinkbeker in haar hand, vol van gruwelen en van onreinheid van haar hoererij.</p>
<p class="p"><a name="17:5"></a>5 En op haar voorhoofd stond een naam geschreven: <span style="color:blue;" title="\xt 2 Thess. 2:7">*&nbsp;</span>Geheimenis, het grote Babylon, de moeder van de hoeren en van de gruwelen van de aarde.</p>
<p class="p"><a name="17:6"></a>6 En ik zag dat de vrouw dronken was van <span style="color:blue;" title="\xt Openb. 18:24">*&nbsp;</span>het bloed van de heiligen, en van het bloed van de getuigen van Jezus. En ik was bovenmate verwonderd<span title="17:ik was bovenmate verwonderd - Letterlijk: ik verwonderde mij met grote verwondering.">&nbsp;*</span> toen ik haar zag.</p>
<p class="p"><a name="17:7"></a>7 En de engel zei tegen mij: Waarom verwondert u zich? Ik zal u het geheimenis vertellen van de vrouw en van het beest dat haar draagt, dat de zeven koppen heeft en de tien horens.</p>
<p class="p"><a name="17:8"></a>8 Het beest dat u gezien hebt, was en is niet; en het zal opkomen uit de afgrond en naar het verderf gaan. En zij die op de aarde wonen, <span style="color:blue;" title="\xt Ex. 32:32; Filipp. 4:3; Openb. 13:8">*&nbsp;</span>van wie niet vanaf de grondlegging van de wereld de naam geschreven staat in het boek des levens, zullen zich verwonderen als zij het beest zien, dat was en niet is, hoewel het <i>er toch</i> is.</p>
<p class="p"><a name="17:9"></a>9 Hier <i>blijkt</i> het verstand <span style="color:blue;" title="\xt Openb. 13:18">*&nbsp;</span>dat wijsheid heeft. <span style="color:blue;" title="\xt Openb. 13:1">*&nbsp;</span>De zeven koppen zijn zeven bergen, waarop de vrouw zit.</p>
<p class="p"><a name="17:10"></a>10 Ook zijn het zeven koningen: vijf zijn er gevallen, een is er, de andere is nog niet gekomen, en wanneer hij komt, moet hij een korte <i>tijd</i> blijven.</p>
<p class="p"><a name="17:11"></a>11 En het beest dat was en niet is, is ook zelf <i>de</i> achtste. En hij is uit de zeven, en gaat naar het verderf.</p>
<p class="p"><a name="17:12"></a>12 En <span style="color:blue;" title="\xt Dan. 7:20; Openb. 13:1">*&nbsp;</span>de tien horens die u gezien hebt, zijn tien koningen, die het koningschap nog niet hebben ontvangen, maar die <i>samen</i> met het beest één uur koninklijke macht zullen ontvangen.</p>
<p class="p"><a name="17:13"></a>13 Dezen zijn eensgezind<span title="17:zijn eensgezind - Letterlijk: hebben één mening; zie ook vers 17.">&nbsp;*</span> en zij zullen hun kracht en macht aan het beest overdragen.</p>
<p class="p"><a name="17:14"></a>14 Zij <span style="color:blue;" title="\xt Openb. 16:14">*&nbsp;</span>zullen oorlog voeren tegen het Lam, maar het Lam – <span style="color:blue;" title="\xt 1 Tim. 6:15; Openb. 19:16">*&nbsp;</span>want Heere der heren is Hij en Koning der koningen – zal hen overwinnen, en zij die samen met Hem zijn, geroepenen, uitverkorenen en gelovigen.</p>
<p class="p"><a name="17:15"></a>15 En hij zei tegen mij: <span style="color:blue;" title="\xt Jes. 8:7">*&nbsp;</span>De wateren die u gezien hebt, waaraan de hoer zit, zijn volken, menigten, naties en talen.</p>
<p class="p"><a name="17:16"></a>16 En de tien horens die u op het beest zag, die zullen de hoer haten, en haar verwoest en naakt maken, en zij zullen haar vlees eten, en haar <span style="color:blue;" title="\xt Openb. 18:8">*&nbsp;</span>met vuur verbranden.</p>
<p class="p"><a name="17:17"></a>17 Want God heeft <i>het</i> in hun hart gegeven om Zijn plan uit te voeren en <i>dit</i> eensgezind te doen en hun koningschap aan het beest te geven, totdat de woorden van God volbracht zijn.</p>
<p class="p"><a name="17:18"></a>18 En de vrouw die u gezien hebt, is <span style="color:blue;" title="\xt Openb. 16:19">*&nbsp;</span>de grote stad, die koninklijke heerschappij voert over de koningen van de aarde.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=REV&hoofdstuk=16">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=REV&hoofdstuk=18">&nbsp;&#9658;</a></p>            </p>
          </td>
        </tr>
      </table>
    </body>
</html>

