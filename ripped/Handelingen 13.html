
<html>
  <head>
    <title>Handelingen 13</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE HANDELINGEN VAN DE HEILIGE APOSTELEN</h2></div><div align="center"><h3>BESCHREVEN DOOR</h3></div><div align="center"><h3>LUKAS</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=12">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=14">&nbsp;&#9658;</a></p><br />
<p class="c">&nbsp;<b>Hoofdstuk 13</b></p>
<p class="s">Barnabas en Paulus naar de heidenen gezonden</p>
<p class="p"><a name="13:1"></a>1 En er waren <span style="color:blue;" title="\xt Hand. 14:26">*&nbsp;</span>in Antiochië, in de gemeente aldaar, enkele profeten en leraars, namelijk Barnabas, Simeon, die Niger genoemd werd, Lucius van Cyrene, Manahen, die met Herodes de viervorst opgegroeid was, en Saulus.</p>
<p class="p"><a name="13:2"></a>2 En terwijl zij de Heere dienden en vastten, zei de Heilige Geest: <span style="color:blue;" title="\xt Hand. 9:15; 22:21; Rom. 1:1; Gal. 1:15; 2:8; Efez. 3:8; 1 Tim. 2:7; Tim. 1:11">*&nbsp;</span>Zonder voor Mij zowel Barnabas als Saulus af voor het werk waartoe Ik hen <span style="color:blue;" title="\xt Matt. 9:38; Rom. 10:15; Hebr. 5:4">*&nbsp;</span>geroepen heb.</p>
<p class="p"><a name="13:3"></a>3 <span style="color:blue;" title="\xt Hand. 6:6; 8:15; 19:6">*&nbsp;</span>Toen vastten en baden zij, en nadat zij hun <span style="color:blue;" title="\xt Hand. 14:26">*&nbsp;</span>de handen opgelegd hadden, lieten zij hen gaan.</p>
<p class="s">Barnabas en Paulus op Cyprus</p>
<p class="p"><a name="13:4"></a>4 Zij dan, uitgezonden door de Heilige Geest, vertrokken naar Seleucië en voeren vandaar naar Cyprus.</p>
<p class="p"><a name="13:5"></a>5 En toen zij in Salamis gekomen waren, verkondigden zij het Woord van God in de synagogen van de Joden; en zij hadden bovendien <span style="color:blue;" title="\xt Hand. 12:25">*&nbsp;</span>Johannes als dienaar.</p>
<p class="p"><a name="13:6"></a>6 En toen zij het eiland doorgegaan waren tot Pafos toe, troffen zij <span style="color:blue;" title="\xt Hand. 8:9; 19:13">*&nbsp;</span>een zekere tovenaar aan, een valse profeet, een Jood van wie de naam Barjezus was.</p>
<p class="p"><a name="13:7"></a>7 Hij hoorde bij de stadhouder Sergius Paulus, een verstandig man. Die riep Barnabas en Saulus bij zich en verlangde ernaar het Woord van God te horen.</p>
<p class="p"><a name="13:8"></a>8 <span style="color:blue;" title="\xt Ex. 7:11; 2 Tim. 3:8">*&nbsp;</span>Maar Elymas, de tovenaar (want zo wordt zijn naam vertaald), ging tegen hen in en probeerde de stadhouder van het geloof af te houden.</p>
<p class="p"><a name="13:9"></a>9 Maar Saulus (die ook Paulus <i>genoemd wordt</i>), vervuld met de Heilige Geest, keek hem doordringend aan, en zei:</p>
<p class="p"><a name="13:10"></a>10 O duivelskind, vol van alle bedrog en van alle sluwheid, vijand van alle gerechtigheid, zult u er niet mee ophouden de rechte wegen van de Heere te verdraaien?</p>
<p class="p"><a name="13:11"></a>11 En nu, zie, de hand van de Heere <i>is</i> tegen u en u zult blind zijn en de zon voor een tijd niet zien. En onmiddellijk viel er donkerheid en duisternis op hem, en rondlopend zocht hij naar <i>mensen</i> om <i>hem</i> bij de hand te leiden.</p>
<p class="p"><a name="13:12"></a>12 Toen de stadhouder zag wat er gebeurd was, geloofde hij, versteld over de leer van de Heere.</p>
<p class="s">Paulus in Antiochië</p>
<p class="p"><a name="13:13"></a>13 En Paulus en zij die bij hem waren, voeren van Pafos weg en kwamen in Perge aan, <i>een stad</i> in Pamfylië. <span style="color:blue;" title="\xt Hand. 15:38">*&nbsp;</span>Maar Johannes verliet hen en keerde terug naar Jeruzalem.</p>
<p class="p"><a name="13:14"></a>14 En zij gingen vanuit Perge <i>het land</i> door en kwamen in Antiochië in Pisidië; en zij gingen op de dag van de sabbat de synagoge binnen en gingen <i>daar</i> zitten.</p>
<p class="p"><a name="13:15"></a>15 En na het voorlezen van de Wet en van de Profeten lieten de hoofden van de synagoge tegen hen zeggen: Mannenbroeders, als er bij u een woord van bemoediging voor het volk is, spreek dan.</p>
<p class="p"><a name="13:16"></a>16 Toen stond Paulus op, <span style="color:blue;" title="\xt Hand. 12:17; 19:33; 21:40">*&nbsp;</span>wenkte met de hand en zei: Israëlitische mannen en u die God vreest, luister:</p>
<p class="p"><a name="13:17"></a>17 De God van dit volk Israël heeft onze vaderen <span style="color:blue;" title="\xt Ex. 1:1">*&nbsp;</span>uitverkoren en het volk verhoogd toen zij vreemdelingen waren in het land Egypte, en Hij heeft hen met een machtige arm daaruit geleid.</p>
<p class="p"><a name="13:18"></a>18 <span style="color:blue;" title="\xt Ex. 16:35; Num. 14:34; Ps. 95:10">*&nbsp;</span>En Hij heeft gedurende de tijd van ongeveer veertig jaar hun doen en laten verdragen in de woestijn.</p>
<p class="p"><a name="13:19"></a>19 En nadat Hij in het land Kanaän zeven volken uitgeroeid had, <span style="color:blue;" title="\xt Joz. 14:2">*&nbsp;</span>verdeelde Hij hun land onder hen door het lot.</p>
<p class="p"><a name="13:20"></a>20 En daarna gaf Hij <i>hun</i> ongeveer vierhonderdvijftig jaar <span style="color:blue;" title="\xt Richt. 2:16; 3:9">*&nbsp;</span>richters, tot aan de profeet Samuel.</p>
<p class="p"><a name="13:21"></a>21 <span style="color:blue;" title="\xt 1 Sam. 8:5; Hos. 13:11">*&nbsp;</span>En van toen af vroegen zij om een koning, en God gaf hun <span style="color:blue;" title="\xt 1 Sam. 9:15; 10:1">*&nbsp;</span>Saul, de zoon van Kis, een man uit de stam van Benjamin, gedurende veertig jaar.</p>
<p class="p"><a name="13:22"></a>22 En nadat Hij hem had afgezet, verwekte Hij <span style="color:blue;" title="\xt 1 Sam. 16:12">*&nbsp;</span>David voor hen tot koning; Hij gaf ook getuigenis van hem met de woorden: <span style="color:blue;" title="\xt 1 Sam. 13:14; Ps. 89:21; Hand. 7:45">*&nbsp;</span>Ik heb David, de <i>zoon</i> van Isaï, gevonden, een man naar Mijn hart, die alles zal doen wat Ik wil.</p>
<p class="p"><a name="13:23"></a>23 Uit zijn nageslacht heeft God voor Israël, volgens de belofte, de Zaligmaker Jezus doen voortkomen,</p>
<p class="p"><a name="13:24"></a>24 <span style="color:blue;" title="\xt Matt. 3:1; Mark. 1:2; Luk. 3:2; Joh. 3:23">*&nbsp;</span>nadat Johannes, voorafgaand aan Zijn komst, eerst aan heel het volk Israël de doop van bekering gepredikt had.</p>
<p class="p"><a name="13:25"></a>25 Maar toen Johannes zijn loop aan het volbrengen was, zei hij: Wie denkt u dat ik ben? <span style="color:blue;" title="\xt Joh. 1:20">*&nbsp;</span>Ik ben <i>de Christus</i> niet; maar zie, Hij komt na mij, <span style="color:blue;" title="\xt Matt. 3:11">*&nbsp;</span>bij Wie ik het niet waard ben de sandalen <i>aan Zijn</i> voeten los te maken.</p>
<p class="p"><a name="13:26"></a>26 Mannenbroeders, kinderen van het geslacht van Abraham, en wie onder u God vrezen, <span style="color:blue;" title="\xt Vers 46; Matt. 10:6; Hand. 3:26">*&nbsp;</span>tot u is het woord van deze zaligheid gezonden.</p>
<p class="p"><a name="13:27"></a>27 Want de inwoners van Jeruzalem en hun leiders, <span style="color:blue;" title="\xt Joh. 16:3; Hand. 3:17; 1 Kor. 2:8; 1 Tim. 1:13">*&nbsp;</span>die Hem niet kenden, hebben door <i>Hem</i> te veroordelen de uitspraken van de profeten vervuld, die iedere sabbat voorgelezen worden.</p>
<p class="p"><a name="13:28"></a>28 <span style="color:blue;" title="\xt Matt. 27:20; Mark. 15:11; Luk. 23:18; Joh. 19:6">*&nbsp;</span>En hoewel zij geen reden voor Zijn dood vonden, vroegen zij Pilatus Hem te laten doden.</p>
<p class="p"><a name="13:29"></a>29 En toen zij alles volbracht hadden wat er over Hem geschreven was, namen zij <i>Hem</i> van het hout af en legden <i>Hem</i> in het graf.</p>
<p class="p"><a name="13:30"></a>30 <span style="color:blue;" title="\xt Matt. 28:6; Mark. 16:6; Luk. 24:6">*&nbsp;</span>Maar God heeft Hem uit de doden opgewekt;</p>
<p class="p"><a name="13:31"></a>31 <span style="color:blue;" title="\xt Mark. 16:14; Joh. 20:19; 21:1; Hand. 1:3; 1 Kor. 15:5">*&nbsp;</span>en Hij is gedurende vele dagen verschenen aan hen die met Hem opgegaan waren van Galilea naar Jeruzalem en die <i>nu</i> Zijn getuigen zijn bij het volk.</p>
<p class="p"><a name="13:32"></a>32 En wij verkondigen u <span style="color:blue;" title="\xt Gen. 3:15; 22:18; 26:4; 49:10; Deut. 18:15; 2 Sam. 7:12; Ps. 132:11; Jes. 4:2; 7:14; 9:5; 40:10; Jer. 23:5; 33:14; Ezech. 34:23; 37:24; Dan. 9:24,25">*&nbsp;</span>de belofte die aan de vaderen gedaan is, namelijk dat God die vervuld heeft aan ons, hun kinderen, door Jezus te verwekken,</p>
<p class="p"><a name="13:33"></a>33 zoals ook in de tweede psalm geschreven staat: U bent Mijn Zoon, heden heb Ik U verwekt.</p>
<p class="p"><a name="13:34"></a>34 En dat Hij Hem uit de doden heeft doen opstaan om niet meer tot ontbinding terug te keren, heeft Hij zó gezegd: <span style="color:blue;" title="\xt Jes. 55:3">*&nbsp;</span>Ik zal u de weldaden van David geven, die betrouwbaar zijn;</p>
<p class="p"><a name="13:35"></a>35 daarom zegt hij ook in een andere <i>psalm</i>: <span style="color:blue;" title="\xt Ps. 16:10; Hand. 2:27">*&nbsp;</span>U zult Uw Heilige niet <i>over</i>geven om ontbinding te zien.</p>
<p class="p"><a name="13:36"></a>36 <span style="color:blue;" title="\xt 1 Kon. 2:10; Hand. 2:29">*&nbsp;</span>Immers, David is ontslapen nadat hij in zijn tijd het raadsbesluit van God uitgediend had, en hij is bij zijn vaderen gelegd en heeft wel ontbinding gezien;</p>
<p class="p"><a name="13:37"></a>37 maar Hij Die God opgewekt heeft, heeft geen ontbinding gezien.</p>
<p class="p"><a name="13:38"></a>38 Laat het u dan bekend zijn, mannenbroeders, <span style="color:blue;" title="\xt Luk. 24:47; 1 Joh. 2:12">*&nbsp;</span>dat door Hem aan u vergeving van de zonden verkondigd wordt</p>
<p class="p"><a name="13:39"></a>39 <span style="color:blue;" title="\xt Rom. 3:28; 8:3; Gal. 2:16; Hebr. 7:19">*&nbsp;</span>en dat <span style="color:blue;" title="\xt Rom. 10:4">*&nbsp;</span>ieder die gelooft, door Hem gerechtvaardigd wordt van alles waarvan u door de wet van Mozes niet gerechtvaardigd kon worden.</p>
<p class="p"><a name="13:40"></a>40 Pas dan op dat u niet overkomt wat er gezegd is in de profeten:</p>
<p class="p"><a name="13:41"></a>41 <span style="color:blue;" title="\xt Jes. 28:14; Hab. 1:5">*&nbsp;</span>Zie, verachters, verwonder u en verdwijn, want Ik verricht een werk in uw dagen, een werk dat u niet zult geloven als iemand het u vertelt.</p>
<p class="p"><a name="13:42"></a>42 En toen de Joden weggegaan waren uit de synagoge, drongen de heidenen erop aan dat op de volgende sabbat dezelfde woorden tot hen gesproken zouden worden.</p>
<p class="p"><a name="13:43"></a>43 En toen de synagoge uitgegaan was, volgden velen van de Joden en van de godvrezende proselieten Paulus en Barnabas. Die spraken tot hen <span style="color:blue;" title="\xt Hand. 11:23; 14:22">*&nbsp;</span>en spoorden hen aan om bij de genade van God te blijven.</p>
<p class="p"><a name="13:44"></a>44 En op de volgende sabbat kwam bijna heel de stad samen om het Woord van God te horen.</p>
<p class="p"><a name="13:45"></a>45 Maar toen de Joden de menigten zagen, werden zij met afgunst vervuld en spraken tegen wat er door Paulus gezegd werd; zij spraken <i>niet alleen</i> tegen, <i>maar</i> lasterden ook.</p>
<p class="p"><a name="13:46"></a>46 Maar Paulus en Barnabas zeiden vrijmoedig: <span style="color:blue;" title="\xt Vers 26; Matt. 10:6; Hand. 3:26">*&nbsp;</span>Het was nodig dat het Woord van God eerst tot u gesproken zou worden, <span style="color:blue;" title="\xt Ex. 32:10; Jes. 55:5; Matt. 8:12; 21:43; Rom. 10:19">*&nbsp;</span>maar aangezien u het verwerpt en uzelf het eeuwige leven niet waard oordeelt, zie, wij wenden ons tot de heidenen.</p>
<p class="p"><a name="13:47"></a>47 Zo immers heeft de Heere ons geboden: <span style="color:blue;" title="\xt Jes. 42:6; 49:6; Luk. 2:32">*&nbsp;</span>Ik heb u tot een licht voor de heidenen gesteld, opdat u tot zaligheid zou zijn tot aan het uiterste van de aarde.</p>
<p class="s">Paulus en Barnabas naar Ikonium</p>
<p class="p"><a name="13:48"></a>48 Toen nu de heidenen <i>dit</i> hoorden, verblijdden zij zich en prezen het Woord van de Heere, en er geloofden er zovelen als er bestemd waren voor het eeuwige leven.</p>
<p class="p"><a name="13:49"></a>49 En het Woord van de Heere verbreidde zich door heel het land.</p>
<p class="p"><a name="13:50"></a>50 Maar de Joden stookten de godvrezende en aanzienlijke vrouwen en de voornaamsten van de stad op <span style="color:blue;" title="\xt 2 Tim. 3:11">*&nbsp;</span>en ontketenden een vervolging tegen Paulus en Barnabas, en zij verdreven hen uit hun gebied.</p>
<p class="p"><a name="13:51"></a>51 Maar zij schudden tegen hen het stof van hun voeten af en gingen naar Ikonium.</p>
<p class="p"><a name="13:52"></a>52 En de discipelen werden vervuld met blijdschap en met de Heilige Geest.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ACT&hoofdstuk=12">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ACT&hoofdstuk=14">&nbsp;&#9658;</a></p>            </p>
          </td>
        </tr>
      </table>
    </body>
</html>

