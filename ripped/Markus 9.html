
<html>
  <head>
    <title>Markus 9</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET HEILIG EVANGELIE</h3></div><div align="center"><h3>NAAR DE BESCHRIJVING VAN</h3></div><div align="center"><h2>MARKUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MRK&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MRK&hoofdstuk=10">&nbsp;&#9658;</a></p><br />
<p class="c">&nbsp;<b>Hoofdstuk 9</b></p>
<p class="p"><a name="9:1"></a>1 En <span style="color:blue;" title="\xt Matt. 16:28; Luk. 9:27">*&nbsp;</span>Hij zei tegen hen: Voorwaar, Ik zeg u dat er sommigen zijn van hen die hier staan, die de dood niet zullen proeven voordat zij gezien zullen hebben dat het Koninkrijk van God met kracht gekomen is.</p>
<p class="s">De verheerlijking</p>
<p class="p"><a name="9:2"></a>2 <span style="color:blue;" title="\xt Matt. 17:1; Luk. 9:28">*&nbsp;</span>En na zes dagen nam Jezus Petrus en Jakobus en Johannes met Zich mee en bracht hen apart op een hoge berg, alleen <i>hen</i>; en Hij werd voor hun ogen van gedaante veranderd.</p>
<p class="p"><a name="9:3"></a>3 En Zijn kleren werden blinkend, zeer wit, als sneeuw, zo wit als geen wolbewerker op aarde <i>ze</i> kan maken.</p>
<p class="p"><a name="9:4"></a>4 En aan hen verscheen Elia met Mozes en zij spraken met Jezus.</p>
<p class="p"><a name="9:5"></a>5 En Petrus antwoordde en zei tegen Jezus: Rabbi, het is goed dat wij hier zijn; en laten wij drie tenten maken, voor U één en voor Mozes één en voor Elia één.</p>
<p class="p"><a name="9:6"></a>6 Hij wist namelijk niet wat hij zei, want zij waren zeer bevreesd.</p>
<p class="p"><a name="9:7"></a>7 En er kwam een wolk, die hen overschaduwde, en uit de wolk kwam een stem, die zei: <span style="color:blue;" title="\xt Jes. 42:1; Matt. 3:17; 17:5; Mark. 1:11; Luk. 3:22; 9:35; Kol. 1:13; 2 Petr. 1:17">*&nbsp;</span>Dit is Mijn geliefde Zoon, <span style="color:blue;" title="\xt Deut. 18:19">*&nbsp;</span>luister naar Hem!</p>
<p class="p"><a name="9:8"></a>8 En plotseling, terwijl zij om zich heen keken, zagen zij niemand meer bij zich dan Jezus alleen.</p>
<p class="p"><a name="9:9"></a>9 <span style="color:blue;" title="\xt Matt. 17:9; Luk. 9:36">*&nbsp;</span>En toen zij van de berg afdaalden, gebood Hij hun dat zij niemand vertellen zouden wat zij gezien hadden, voordat de Zoon des mensen uit de doden zou zijn opgestaan.</p>
<p class="p"><a name="9:10"></a>10 En zij hielden dit woord vast en stelden onder elkaar de vraag wat dat was, uit de doden opstaan.</p>
<p class="p"><a name="9:11"></a>11 En zij vroegen Hem: Waarom zeggen de schriftgeleerden <span style="color:blue;" title="\xt Mal. 4:5; Matt. 11:14; Luk. 1:17">*&nbsp;</span>dat Elia eerst moet komen?</p>
<p class="p"><a name="9:12"></a>12 En Hij antwoordde hun: Elia zal wel eerst komen en alles herstellen; en het <i>zal geschieden</i> <span style="color:blue;" title="\xt Ps. 22:7; Jes. 53:4; Dan. 9:26">*&nbsp;</span>zoals geschreven is over de Zoon des mensen, dat Hij veel lijden zal en veracht worden.</p>
<p class="p"><a name="9:13"></a>13 Maar Ik zeg u dat Elia ook gekomen is en ze hebben met hem gedaan alles wat ze wilden, <span style="color:blue;" title="\xt Mal. 4:5,6">*&nbsp;</span>zoals over hem geschreven staat.</p>
<p class="s">De maanzieke jongen</p>
<p class="p"><a name="9:14"></a>14 En toen Hij bij de discipelen gekomen was, zag Hij een grote menigte om hen heen en <i>enige</i> schriftgeleerden, die met hen aan het redetwisten waren.</p>
<p class="p"><a name="9:15"></a>15 En meteen toen heel de menigte Hem zag, waren zij ontdaan, en zij snelden naar Hem toe en begroetten Hem.</p>
<p class="p"><a name="9:16"></a>16 En Hij vroeg aan de schriftgeleerden: Waarom redetwist u met hen?</p>
<p class="p"><a name="9:17"></a>17 <span style="color:blue;" title="\xt Matt. 17:14; Luk. 9:37,38">*&nbsp;</span>En iemand uit de menigte antwoordde: Meester, ik heb mijn zoon, die een geest heeft <i>die maakt</i> dat hij niet kan spreken, bij U gebracht.</p>
<p class="p"><a name="9:18"></a>18 En waar hij hem ook aangrijpt, werpt hij hem tegen de grond, en het schuim staat hem op de mond en hij knarst met zijn tanden en verstijft; en ik heb tegen Uw discipelen gezegd dat zij hem moesten uitdrijven, maar zij konden het niet.</p>
<p class="p"><a name="9:19"></a>19 En Hij antwoordde hem en zei: O ongelovig geslacht, hoelang zal Ik nog bij u zijn? Hoelang zal Ik u nog verdragen? Breng hem bij Mij.</p>
<p class="p"><a name="9:20"></a>20 En zij brachten hem bij Hem; <span style="color:blue;" title="\xt Mark. 1:26">*&nbsp;</span>en toen hij Hem zag, deed de geest hem meteen stuiptrekken; en hij viel op de grond en wentelde zich met schuim op de mond.</p>
<p class="p"><a name="9:21"></a>21 En Hij vroeg aan zijn vader: Hoelang is het <i>al</i> dat dit hem overkomt? En hij zei: Van jongs af aan.</p>
<p class="p"><a name="9:22"></a>22 En vaak heeft hij hem ook in het vuur en in het water geworpen om hem om te brengen; maar als U iets kunt, wees dan met innerlijke ontferming bewogen over ons en help ons.</p>
<p class="p"><a name="9:23"></a>23 En Jezus zei tegen hem: Als u kunt geloven, <span style="color:blue;" title="\xt Luk. 17:6">*&nbsp;</span>alle dingen zijn mogelijk voor wie gelooft.</p>
<p class="p"><a name="9:24"></a>24 En meteen riep de vader van het kind onder tranen: Ik geloof, Heere! Kom mijn ongeloof te hulp.</p>
<p class="p"><a name="9:25"></a>25 En toen Jezus zag dat de menigte samenstroomde, bestrafte Hij de onreine geest en zei tegen hem: Geest <i>die maakt dat</i> men niet kan spreken en die doof <i>maakt</i>, Ik beveel u: ga uit hem weg en kom niet meer in hem <i>terug</i>!</p>
<p class="p"><a name="9:26"></a>26 En onder geschreeuw en hevig stuiptrekken ging hij uit <i>hem</i> weg; en <i>de jongen</i> werd als een dode, zodat velen zeiden dat hij gestorven was.</p>
<p class="p"><a name="9:27"></a>27 En Jezus pakte hem bij de hand en richtte hem op; en hij stond op.</p>
<p class="p"><a name="9:28"></a>28 <span style="color:blue;" title="\xt Matt. 17:19">*&nbsp;</span>En toen Hij in huis gegaan was, <i>en zij</i> alleen <i>waren</i>, vroegen Zijn discipelen Hem: Waarom hebben wij hem niet kunnen uitdrijven?</p>
<p class="p"><a name="9:29"></a>29 En Hij zei tegen hen: Dit soort kan nergens <i>anders</i> door uitgaan dan door bidden en vasten.</p>
<p class="s">De tweede aankondiging van het lijden</p>
<p class="p"><a name="9:30"></a>30 <span style="color:blue;" title="\xt Matt. 16:21; 17:22; 20:18; Mark. 8:31; 10:33; Luk. 9:22; 18:31; 24:7">*&nbsp;</span>En zij vertrokken vandaar en reisden door Galilea; en Hij wilde niet dat iemand het zou weten.</p>
<p class="p"><a name="9:31"></a>31 Want Hij gaf onderwijs aan Zijn discipelen en zei tegen hen: De Zoon des mensen zal overgeleverd worden in de handen van mensen en zij zullen Hem doden, en nadat Hij gedood is, zal Hij op de derde dag opstaan.</p>
<p class="p"><a name="9:32"></a>32 Maar zij begrepen dat woord niet en zij waren bevreesd Hem <i>ernaar</i> te vragen.</p>
<p class="p"><a name="9:33"></a>33 <span style="color:blue;" title="\xt Matt. 18:1; Luk. 9:46; 22:24">*&nbsp;</span>En Hij kwam in Kapernaüm en toen Hij thuisgekomen was, vroeg Hij hun: Waarover had u het met elkaar onderweg?</p>
<p class="p"><a name="9:34"></a>34 Maar zij zwegen, want zij hadden onderweg een woordenwisseling met elkaar gehad over wie de belangrijkste <i>was</i>.</p>
<p class="p"><a name="9:35"></a>35 En Hij ging zitten, riep de twaalf en zei tegen hen: <span style="color:blue;" title="\xt Matt. 20:27; Mark. 10:43">*&nbsp;</span>Als iemand de eerste wil zijn, moet hij de laatste van allen zijn en een dienaar van allen.</p>
<p class="p"><a name="9:36"></a>36 En Hij nam een kind, zette dat in hun midden en <span style="color:blue;" title="\xt Mark. 10:16">*&nbsp;</span>omarmde het, en Hij zei tegen hen:</p>
<p class="p"><a name="9:37"></a>37 <span style="color:blue;" title="\xt Matt. 18:5; Luk. 9:48; Joh. 13:20">*&nbsp;</span>Wie een van zulke kinderen ontvangt in Mijn Naam, die ontvangt Mij; en wie Mij ontvangt, die ontvangt niet Mij, maar Hem Die Mij gezonden heeft.</p>
<p class="s">Waarschuwing tegen het geven van ergernis</p>
<p class="p"><a name="9:38"></a>38 <span style="color:blue;" title="\xt Luk. 9:49">*&nbsp;</span>En Johannes antwoordde Hem: Meester, wij hebben iemand gezien die demonen uitdreef in Uw Naam, <i>iemand</i> die ons niet volgt; en wij hebben het hem verboden, omdat hij ons niet volgt.</p>
<p class="p"><a name="9:39"></a>39 <span style="color:blue;" title="\xt 1 Kor. 12:3">*&nbsp;</span>Maar Jezus zei: Verbied <i>het</i> hem niet, want er is niemand die een kracht doen zal in Mijn Naam en kort daarna kwaad van Mij zal kunnen spreken.</p>
<p class="p"><a name="9:40"></a>40 Want wie niet tegen ons is, die is voor ons.</p>
<p class="p"><a name="9:41"></a>41 Want <span style="color:blue;" title="\xt Matt. 10:42">*&nbsp;</span>wie u een beker water te drinken zal geven in Mijn Naam omdat u <i>discipelen</i> van Christus bent, voorwaar, Ik zeg u: hij zal zijn loon beslist niet verliezen.</p>
<p class="p"><a name="9:42"></a>42 <span style="color:blue;" title="\xt Matt. 18:6; Luk. 17:2">*&nbsp;</span>En wie een van deze kleinen, die in Mij geloven, doet struikelen, het zou beter voor hem zijn dat er een molensteen om zijn hals gedaan en hij in de zee geworpen werd.</p>
<p class="p"><a name="9:43"></a>43 <span style="color:blue;" title="\xt Deut. 13:6; Matt. 5:30; 18:8">*&nbsp;</span>En als uw hand u doet struikelen, hak hem <i>dan</i> af; het is beter voor u verminkt het leven in te gaan dan met twee handen heen te gaan in de hel, in het onuitblusbare vuur,</p>
<p class="p"><a name="9:44"></a>44 <span style="color:blue;" title="\xt Jes. 66:24">*&nbsp;</span>waar hun worm niet sterft en het vuur niet uitgeblust wordt.</p>
<p class="p"><a name="9:45"></a>45 En als uw voet u doet struikelen, hak hem <i>dan</i> af; het is beter voor u kreupel het leven in te gaan dan met twee voeten geworpen te worden in de hel, in het onuitblusbare vuur,</p>
<p class="p"><a name="9:46"></a>46 waar hun worm niet sterft en het vuur niet uitgeblust wordt.</p>
<p class="p"><a name="9:47"></a>47 En als uw oog u doet struikelen, werp het <i>dan</i> uit; het is beter voor u met één oog het Koninkrijk van God in te gaan dan met twee ogen in het helse vuur<span title="9:het helse vuur - Letterlijk: de hel van het vuur.">&nbsp;*</span> geworpen te worden,</p>
<p class="p"><a name="9:48"></a>48 waar hun worm niet sterft en het vuur niet uitgeblust wordt.</p>
<p class="p"><a name="9:49"></a>49 Want iedereen zal met vuur gezouten worden <span style="color:blue;" title="\xt Lev. 2:13">*&nbsp;</span>en ieder offer zal met zout gezouten worden.</p>
<p class="p"><a name="9:50"></a>50 <span style="color:blue;" title="\xt Matt. 5:13; Luk. 14:34">*&nbsp;</span>Het zout is goed, maar als het zout zoutloos wordt, waarmee zult u het smakelijk maken? <span style="color:blue;" title="\xt Rom. 12:18; Hebr. 12:14">*&nbsp;</span>Heb zout in uzelf en leef met elkaar in vrede.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=MRK&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=MRK&hoofdstuk=10">&nbsp;&#9658;</a></p>            </p>
          </td>
        </tr>
      </table>
    </body>
</html>

