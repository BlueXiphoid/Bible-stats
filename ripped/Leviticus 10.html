
<html>
  <head>
    <title>Leviticus 10</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET DERDE BOEK VAN MOZES</h3></div><div align="center"><h2>LEVITICUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LEV&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LEV&hoofdstuk=11">&nbsp;&#9658;</a></p><br />
<p class="c">&nbsp;<b>Hoofdstuk 10</b></p>
<p class="s">Nadab en Abihu</p>
<p class="p"><a name="10:1"></a>1 De zonen van Aäron, Nadab en Abihu, namen beiden hun wierookschaal, deden vuur daarin, legden reukwerk daarop en brachten vreemd vuur voor het aangezicht van de HEERE, wat Hij hun niet geboden had.</p>
<p class="p"><a name="10:2"></a>2 Toen ging een vuur uit van het aangezicht van de HEERE, en verteerde hen, <span style="color:blue;" title="\xt Num. 3:4; 26:61; 1 Kron. 24:2">*&nbsp;</span>zodat zij stierven voor het aangezicht van de HEERE.</p>
<p class="p"><a name="10:3"></a>3 En Mozes zei tegen Aäron: Dit is wat de HEERE gesproken heeft:</p>
<p class="q">&nbsp;&nbsp;&nbsp;<span style="color:blue;" title="\xt Lev. 8:35">*&nbsp;</span>In hen die tot Mij naderen,</p>

<p class="q2">zal Ik geheiligd worden,</p>

<p class="q">&nbsp;&nbsp;&nbsp;en voor <i>de ogen van</i> heel het volk</p>

<p class="q2">zal Ik geëerd worden.</p>

<p class="p">Maar Aäron zweeg.</p>

<p class="p"><a name="10:4"></a>4 Toen riep Mozes Misaël en Elzafan, de zonen van Uzziël, een oom van Aäron, en zei tegen hen: Kom naar voren, draag uw broeders weg uit het heiligdom, tot buiten het kamp.</p>
<p class="p"><a name="10:5"></a>5 Toen kwamen zij naar voren en droegen hen, in hun onderkleren, tot buiten het kamp, zoals Mozes gesproken had.</p>
<p class="p"><a name="10:6"></a>6 En Mozes zei tegen Aäron, en tegen Eleazar en Ithamar, zijn zonen: Jullie mogen je hoofd<i>haar</i> niet los laten hangen en je kleding niet scheuren, opdat jullie niet sterven en er grote toorn over heel de gemeenschap komt; maar jullie broeders, heel het huis van Israël, zullen de brand bewenen, die de HEERE aangestoken heeft.</p>
<p class="p"><a name="10:7"></a>7 <span style="color:blue;" title="\xt Lev. 21:12">*&nbsp;</span>Jullie mogen ook niet van de ingang van de tent van ontmoeting weggaan, anders zullen jullie sterven, want de zalfolie van de HEERE is op jullie. En zij deden overeenkomstig het woord van Mozes.</p>
<p class="s">Wetten voor de priesters</p>
<p class="p"><a name="10:8"></a>8 De HEERE sprak tot Aäron:</p>
<p class="p"><a name="10:9"></a>9 Wijn en sterkedrank mag u niet drinken, u niet en uw zonen met u <i>ook</i> niet, als u de tent van ontmoeting binnenkomt, opdat u niet sterft – <i>het is</i> een eeuwige verordening, <i>al</i> uw generaties door –</p>
<p class="p"><a name="10:10"></a>10 zowel om onderscheid te kunnen maken tussen het heilige en het onheilige, tussen het onreine en het reine,</p>
<p class="p"><a name="10:11"></a>11 als om de Israëlieten in al de verordeningen te kunnen onderwijzen die de HEERE door de dienst van Mozes<span title="10:de dienst van Mozes - Letterlijk: de hand van Mozes.">&nbsp;*</span> tot hen gesproken heeft.</p>
<p class="p"><a name="10:12"></a>12 Toen sprak Mozes tot Aäron, tot Eleazar en tot Ithamar, zijn overgebleven zonen: Neem het graanoffer dat van de vuuroffers van de HEERE is overgebleven, en eet het ongezuurd bij het altaar, want het is allerheiligst.</p>
<p class="p"><a name="10:13"></a>13 Jullie moeten dat eten op een heilige plaats, omdat het het aan jou toegewezen deel van de vuuroffers van de HEERE is, en <i>ook</i> het aan je zonen toegewezen deel, <span style="color:blue;" title="\xt Lev. 2:3; 6:16">*&nbsp;</span>want zo is het mij geboden.</p>
<p class="p"><a name="10:14"></a>14 Verder moeten jullie het borststuk van het beweegoffer en de achterbout van het hefoffer op een reine plaats eten, jij en je zonen en je dochters met je, want ze zijn uit de dankoffers van de Israëlieten gegeven als het aan jou en je zonen toegewezen deel.</p>
<p class="p"><a name="10:15"></a>15 Tegelijk met de vuuroffers van de vetdelen moeten zij de achterbout van het hefoffer en het borststuk van het beweegoffer brengen om ze als beweegoffer voor het aangezicht van de HEERE te bewegen. Dat is voor jou en je zonen met je een eeuwige verordening, zoals de HEERE geboden heeft.</p>
<p class="p"><a name="10:16"></a>16 Toen zocht Mozes zorgvuldig naar de bok van het zondoffer, maar zie, hij was verbrand. Daarom werd hij erg kwaad op Eleazar en Ithamar, de overgebleven zonen van Aäron, en zei:</p>
<p class="p"><a name="10:17"></a>17 Waarom hebben jullie dat zondoffer niet gegeten op de heilige plaats? Want het is allerheiligst, en Hij heeft jullie dat gegeven, opdat jullie de ongerechtigheid van de gemeenschap zouden dragen, om daarover verzoening te doen voor het aangezicht van de HEERE.</p>
<p class="p"><a name="10:18"></a>18 Zie, het bloed ervan is niet binnen in het heiligdom gebracht. Jullie hadden het <i>zondoffer</i> beslist in het heiligdom moeten eten, <span style="color:blue;" title="\xt Lev. 4:5; 6:26; 16:27">*&nbsp;</span>zoals ik geboden heb.</p>
<p class="p"><a name="10:19"></a>19 Toen sprak Aäron tot Mozes: Zie, vandaag hebben zij hun zondoffer en hun brandoffer voor het aangezicht van de HEERE aangeboden, en zijn mij deze dingen overkomen. Als ik vandaag het zondoffer had gegeten, zou dat goed geweest zijn in de ogen van de HEERE?</p>
<p class="p"><a name="10:20"></a>20 Toen Mozes <i>dit</i> hoorde, was het goed in zijn ogen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=LEV&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=LEV&hoofdstuk=11">&nbsp;&#9658;</a></p>            </p>
          </td>
        </tr>
      </table>
    </body>
</html>

