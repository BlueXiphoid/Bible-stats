
<html>
  <head>
    <title>Exodus 8</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK VAN MOZES</h3></div><div align="center"><h2>EXODUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EXO&hoofdstuk=7">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EXO&hoofdstuk=9">&nbsp;&#9658;</a></p><br />
<p class="c">&nbsp;<b>Hoofdstuk 8</b></p>
<p class="s">Tweede plaag: kikkers</p>
<p class="p"><a name="8:1"></a>1 Daarna zei de HEERE tegen Mozes: Ga naar de farao toe en zeg tegen hem: Zo zegt de HEERE: Laat Mijn volk gaan, zodat zij Mij kunnen dienen.</p>
<p class="p"><a name="8:2"></a>2 En indien u weigert <i>het</i> te laten gaan, zie, dan zal Ik heel uw gebied met kikkers treffen,</p>
<p class="p"><a name="8:3"></a>3 zodat de Nijl krioelen zal van kikkers. Ze zullen <i>eruit</i> omhoog klimmen en in uw huis komen, in uw slaapkamer, ja, op uw bed, ook in de huizen van uw dienaren en bij uw volk, ja, in uw ovens en in uw baktroggen.</p>
<p class="p"><a name="8:4"></a>4 Tegen u, tegen uw volk en tegen al uw dienaren zullen de kikkers omhoog klimmen.</p>
<p class="p"><a name="8:5"></a>5 Verder zei de HEERE tegen Mozes: Zeg tegen Aäron: Strek je hand met je staf uit over de stromen, over de rivieren en over de <i>water</i>poelen, en laat <i>er</i> kikkers <i>uit</i> omhoog klimmen over het land Egypte.</p>
<p class="p"><a name="8:6"></a>6 Toen strekte Aäron zijn hand uit over de wateren van Egypte, en er klommen kikkers uit en zij bedekten het land Egypte.</p>
<p class="p"><a name="8:7"></a>7 Maar de magiërs deden met hun bezweringen hetzelfde. Ook zij lieten kikkers over het land Egypte omhoog klimmen.</p>
<p class="p"><a name="8:8"></a>8 Toen liet de farao Mozes en Aäron roepen en zei: Bid vurig tot de HEERE dat Hij de kikkers van mij en mijn volk wegneemt; dan zal ik het volk laten gaan, zodat zij offers aan de HEERE kunnen brengen.</p>
<p class="p"><a name="8:9"></a>9 Maar Mozes zei tegen de farao: Houd tegenover mij de eer aan uzelf! Wanneer zal ik voor u, uw dienaren en uw volk vurig bidden om deze kikkers bij u vandaan <i>te halen</i> en uit uw huizen uit te roeien, zodat ze alleen in de Nijl overblijven?</p>
<p class="p"><a name="8:10"></a>10 Hij zei: Morgen. Toen zei <i>Mozes</i>: Overeenkomstig uw woorden <i>zal het gebeuren</i>, opdat u weet dat er niemand is zoals de HEERE, onze God.</p>
<p class="p"><a name="8:11"></a>11 Dan zullen de kikkers bij u vandaan <i>gaan</i>, uit uw huizen, bij uw dienaren en uw volk weggaan. Ze zullen alleen in de Nijl overblijven.</p>
<p class="p"><a name="8:12"></a>12 Toen gingen Mozes en Aäron bij de farao weg. En Mozes riep tot de HEERE vanwege de kikkers, waarmee Hij de farao getroffen had.</p>
<p class="p"><a name="8:13"></a>13 En de HEERE deed overeenkomstig het woord van Mozes. De kikkers stierven <i>weg</i> uit de huizen, uit de binnenplaatsen en van de velden.</p>
<p class="p"><a name="8:14"></a>14 Zij verzamelden ze bij hopen, en het land stonk <i>ervan</i>.</p>
<p class="p"><a name="8:15"></a>15 Toen nu de farao zag dat er verlichting was gekomen, <span style="color:blue;" title="\xt Ex. 7:14">*&nbsp;</span>maakte hij zijn hart onvermurwbaar, zodat hij niet naar hen luisterde, zoals de HEERE gesproken had.</p>
<p class="s">Derde plaag: muggen</p>
<p class="p"><a name="8:16"></a>16 Toen zei de HEERE tegen Mozes: Zeg tegen Aäron: Strek je staf uit en sla het stof van de aarde, zodat het tot muggen wordt in heel het land Egypte.</p>
<p class="p"><a name="8:17"></a>17 En zo deden zij. Aäron strekte zijn hand met zijn staf uit en sloeg het stof van de aarde, en de muggen kwamen op de mensen en op de dieren. <span style="color:blue;" title="\xt Ps. 105:31">*&nbsp;</span>Al het stof van de aarde werd tot muggen, in heel het land Egypte.</p>
<p class="p"><a name="8:18"></a>18 De magiërs deden met hun bezweringen hetzelfde om muggen voort te brengen, maar zij konden <i>het</i> niet. De muggen zaten op de mensen en op de dieren.</p>
<p class="p"><a name="8:19"></a>19 Toen zeiden de magiërs tegen de farao: Dit is de vinger van God! Maar het hart van de farao verhardde zich, zodat hij niet naar hen luisterde, zoals de HEERE gesproken had.</p>
<p class="s">Vierde plaag: steekvliegen</p>
<p class="p"><a name="8:20"></a>20 Toen zei de HEERE tegen Mozes: Sta morgen vroeg op en ga voor de farao staan. Zie, wanneer hij naar het water toe gaat, moet u tegen hem zeggen: Zo zegt de HEERE: Laat Mijn volk gaan, zodat zij Mij kunnen dienen.</p>
<p class="p"><a name="8:21"></a>21 Want als u Mijn volk niet laat gaan, zie, dan zal Ik steekvliegen op u, uw dienaren, uw volk en uw huizen afzenden, zodat de huizen van de Egyptenaren, en zelfs de grond waarop zij <i>staan</i>, vol steekvliegen zullen zijn.</p>
<p class="p"><a name="8:22"></a>22 Maar op die dag zal Ik de landstreek Gosen, waar Mijn volk woont, afzonderen, zodat daar geen steekvliegen zullen zijn, opdat u zult weten dat Ik, de HEERE, in het midden van het land <i>aanwezig</i> ben.</p>
<p class="p"><a name="8:23"></a>23 Ik zal Mijn volk <i>ervan</i> vrijwaren en uw volk niet.<span title="8:Ik zal ... uw volk niet - Letterlijk: Ik zal verlossing zetten tussen Mijn volk en tussen uw volk.">&nbsp;*</span> Morgen zal dit teken gebeuren.</p>
<p class="p"><a name="8:24"></a>24 En zo deed de HEERE: <span style="color:blue;" title="\xt Ps. 105:31">*&nbsp;</span>er kwam een zwerm steekvliegen in het huis van de farao, in de huizen van zijn dienaren en in heel het land Egypte. Het <span style="color:blue;" title="\xt Ps. 78:45">*&nbsp;</span>land werd door de steekvliegen te gronde gericht.</p>
<p class="p"><a name="8:25"></a>25 Toen riep de farao Mozes en Aäron, en zei: Ga heen, breng offers aan uw God in dit land.</p>
<p class="p"><a name="8:26"></a>26 Maar Mozes zei: Het is niet juist om dat te doen, <span style="color:blue;" title="\xt Gen. 43:32; 46:34">*&nbsp;</span>want wij zouden aan de HEERE, onze God, een offer kunnen brengen <i>dat</i> een gruwel voor de Egyptenaren is. Zie, als wij voor de ogen van de Egyptenaren een offer zouden brengen <i>dat</i> een gruwel <i>voor hen</i> is, zouden zij ons dan niet stenigen?</p>
<p class="p"><a name="8:27"></a>27 Laat ons drie dagreizen ver de woestijn ingaan, zodat wij aan de HEERE, onze God, offers kunnen brengen, zoals Hij tegen ons zeggen zal.</p>
<p class="p"><a name="8:28"></a>28 Toen zei de farao: Ík zal u laten gaan, zodat u aan de HEERE, uw God, in de woestijn offers kunt brengen. Alleen, ga beslist niet te ver weg! Bid vurig voor mij!</p>
<p class="p"><a name="8:29"></a>29 En Mozes zei: Zie, ik ga naar buiten, bij u vandaan, en zal vurig tot de HEERE bidden dat de steekvliegen morgen van de farao, zijn dienaren en zijn volk geweken zullen zijn. Laat de farao alleen niet met bedriegen doorgaan door dit volk niet te laten gaan om de HEERE offers te brengen.</p>
<p class="p"><a name="8:30"></a>30 Toen ging Mozes bij de farao weg, en hij bad vurig tot de HEERE.</p>
<p class="p"><a name="8:31"></a>31 En de HEERE deed overeenkomstig het woord van Mozes, en de steekvliegen weken van de farao, van zijn dienaren en van zijn volk. Niet één bleef er over.</p>
<p class="p"><a name="8:32"></a>32 Maar <span style="color:blue;" title="\xt Vers 15">*&nbsp;</span>de farao maakte ook deze keer zijn hart onvermurwbaar: hij liet het volk niet gaan.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=EXO&hoofdstuk=7">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=EXO&hoofdstuk=9">&nbsp;&#9658;</a></p>            </p>
          </td>
        </tr>
      </table>
    </body>
</html>

