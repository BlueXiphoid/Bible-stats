
<html>
  <head>
    <title>Richteren 4</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RICHTEREN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=3">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=5">&nbsp;&#9658;</a></p><br />
<p class="c">&nbsp;<b>Hoofdstuk 4</b></p>
<p class="s">Debora en Barak</p>
<p class="p"><a name="4:1"></a>1 Toen Ehud gestorven was, deden de Israëlieten opnieuw wat slecht was in de ogen van de HEERE.</p>
<p class="p"><a name="4:2"></a>2 Daarom leverde de HEERE hen over in de hand van Jabin, koning van Kanaän, die te Hazor regeerde. En zijn legerbevelhebber was <span style="color:blue;" title="\xt 1 Sam. 12:9">*&nbsp;</span>Sisera. Deze nu woonde in Haroseth-Haggojim.</p>
<p class="p"><a name="4:3"></a>3 Toen riepen de Israëlieten tot de HEERE, want hij had negenhonderd ijzeren strijdwagens en hij had de Israëlieten met geweld onderdrukt, twintig jaar <i>lang</i>.</p>
<p class="p"><a name="4:4"></a>4 En Debora, een vrouw die een profetes was, de vrouw van Lappidoth, die gaf in die tijd als richter leiding aan Israël.</p>
<p class="p"><a name="4:5"></a>5 Zij woonde onder de palmboom van Debora, tussen Rama en Bethel, in het bergland van Efraïm, en de Israëlieten gingen voor de rechtspraak naar haar toe.</p>
<p class="p"><a name="4:6"></a>6 Zij stuurde <i>een bode</i> en liet <span style="color:blue;" title="\xt Hebr. 11:32">*&nbsp;</span>Barak, de zoon van Abinoam, uit Kedes-Naftali, roepen en zei tegen hem: Heeft de HEERE, de God van Israël, niet geboden: Ga, trek op naar de berg Tabor en neem tienduizend man met u mee, van de nakomelingen van Naftali en van de nakomelingen van Zebulon?</p>
<p class="p"><a name="4:7"></a>7 Dan zal Ik bij de beek <span style="color:blue;" title="\xt Ps. 83:10">*&nbsp;</span>Kison Sisera, de legerbevelhebber van Jabin, naar u toe trekken met zijn strijdwagens en zijn troepenmacht, en Ik zal hem in uw hand geven.</p>
<p class="p"><a name="4:8"></a>8 Toen zei Barak tegen haar: Als u met mij mee zult gaan, dan ga ik. Maar als u niet met mij mee zult gaan, dan ga ik niet.</p>
<p class="p"><a name="4:9"></a>9 En zij zei: Ik zal wel met u meegaan. Maar er zal op de weg die u gaat voor u geen eer <i>te behalen</i> zijn, want de HEERE zal Sisera overleveren in de hand van een vrouw. Toen stond Debora op en ging met Barak naar Kedes.</p>
<p class="p"><a name="4:10"></a>10 Barak riep vervolgens Zebulon en Naftali te Kedes bijeen en hij trok te voet op <i>met</i> tienduizend man. Ook Debora trok met hem op.</p>
<p class="p"><a name="4:11"></a>11 Heber nu, de Keniet, had zich afgezonderd van Kaïn, van de zonen van <span style="color:blue;" title="\xt Num. 10:29">*&nbsp;</span>Hobab, de schoonvader van Mozes. Hij had zijn tenten opgezet tot aan de eik in Zaänaïm, die bij Kedes staat.</p>
<p class="p"><a name="4:12"></a>12 Toen vertelde men Sisera dat Barak, de zoon van Abinoam, de berg Tabor was opgetrokken.</p>
<p class="p"><a name="4:13"></a>13 Daarop riep Sisera al zijn strijdwagens bijeen, negenhonderd ijzeren strijdwagens, en al het volk dat bij hem was, vanuit Haroseth-Haggojim, bij de beek Kison.</p>
<p class="p"><a name="4:14"></a>14 En Debora zei tegen Barak: Sta op, want dit is de dag waarop de HEERE Sisera in uw hand gegeven heeft. Is de HEERE niet uitgetrokken voor u uit? Toen daalde Barak van de berg Tabor af met tienduizend man achter zich.</p>
<p class="p"><a name="4:15"></a>15 <span style="color:blue;" title="\xt Ps. 83:10">*&nbsp;</span>En de HEERE bracht Sisera met al <i>zijn</i> strijdwagens en heel <i>zijn</i> leger door de scherpte van het zwaard in verwarring vóór Barak, zodat Sisera van <i>zijn</i> wagen afklom en te voet vluchtte.</p>
<p class="p"><a name="4:16"></a>16 Barak joeg de strijdwagens en het leger na tot Haroseth-Haggojim. En heel het leger van Sisera viel door de scherpte van het zwaard; zelfs niet één bleef er over.</p>
<p class="p"><a name="4:17"></a>17 En Sisera vluchtte te voet naar de tent van Jaël, de vrouw van Heber, de Keniet. Er was namelijk vrede tussen Jabin, de koning van Hazor, en het huis van Heber, de Keniet.</p>
<p class="p"><a name="4:18"></a>18 Jaël kwam naar buiten, Sisera tegemoet, en zei tegen hem: Wijk af <i>van uw weg</i>, mijn heer! Wijk af <i>van uw weg en kom</i> bij mij, wees niet bevreesd! En hij week naar haar af in de tent en zij dekte hem toe met een deken.</p>
<p class="p"><a name="4:19"></a>19 <span style="color:blue;" title="\xt Richt. 5:25">*&nbsp;</span>Daarna zei hij tegen haar: Geef mij toch een beetje water te drinken, want ik heb dorst. Toen opende zij een leren melkzak en gaf hem te drinken en dekte hem <i>weer</i> toe.</p>
<p class="p"><a name="4:20"></a>20 Ook zei hij tegen haar: Ga bij de ingang van de tent staan, en als er iemand komt en u vraagt en zegt: Is hier iemand, dan moet u zeggen: Niemand.</p>
<p class="p"><a name="4:21"></a>21 Vervolgens nam Jaël, de vrouw van Heber, een tentpin, nam een hamer in haar hand, ging stilletjes naar hem toe en dreef de pin in zijn slaap, zodat hij aan de grond vastzat. Hij was namelijk in een diepe slaap gevallen, en uitgeput. En hij stierf.</p>
<p class="p"><a name="4:22"></a>22 En zie, Barak achtervolgde Sisera. Jaël kwam naar buiten, hem tegemoet, en zei tegen hem: Kom, en ik zal u de man laten zien die u zoekt. Zo ging hij bij haar naar binnen, en zie, <i>daar</i> lag Sisera dood, met de pin in zijn slaap.</p>
<p class="p"><a name="4:23"></a>23 Zo vernederde God op die dag Jabin, de koning van Kanaän, vóór de Israëlieten.</p>
<p class="p"><a name="4:24"></a>24 De hand van de Israëlieten drukte gaandeweg harder op Jabin, de koning van Kanaän, totdat zij Jabin, de koning van Kanaän, hadden uitgeroeid.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=3">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=5">&nbsp;&#9658;</a></p>            </p>
          </td>
        </tr>
      </table>
    </body>
</html>

