
<html>
  <head>
    <title>Romeinen 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE BRIEF VAN DE APOSTEL PAULUS</h3></div><div align="center"><h3>AAN DE</h3></div><div align="center"><h2>ROMEINEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ROM&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ROM&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">Niemand te verontschuldigen</p>
<p class="p"><a name="2:1"></a>1 Daarom bent u niet te verontschuldigen, o mens, wie u ook bent die <i>anderen</i> oordeelt, <span style="color:blue;" title="\xt 2 Sam. 12:5; Matt. 7:1; Kor. 4:5">*&nbsp;</span>want waarin u de ander oordeelt, veroordeelt u uzelf. U immers die <i>anderen</i> oordeelt, doet dezelfde dingen.</p>
<p class="p"><a name="2:2"></a>2 En wij weten dat het oordeel van God in overeenstemming met de waarheid is over hen die zulke dingen doen.</p>
<p class="p"><a name="2:3"></a>3 En u, o mens, die hen oordeelt die zulke dingen doen, en ze <i>zelf ook</i> doet, denkt u dat u aan het oordeel van God zult ontkomen?</p>
<p class="p"><a name="2:4"></a>4 Of veracht u de rijkdom van Zijn goedertierenheid, verdraagzaamheid en <span style="color:blue;" title="\xt 2 Petr. 3:15">*&nbsp;</span>geduld, <span style="color:blue;" title="\xt Jes. 30:18">*&nbsp;</span>zonder te weten dat de goedertierenheid van God u tot bekering leidt?</p>
<p class="p"><a name="2:5"></a>5 Maar in overeenstemming met uw hardheid en <i>uw</i> onbekeerlijke hart <span style="color:blue;" title="\xt Rom. 9:22">*&nbsp;</span>hoopt u voor uzelf toorn op tegen de dag van de toorn en van de openbaring van het rechtvaardig oordeel van God,</p>
<p class="p"><a name="2:6"></a>6 <span style="color:blue;" title="\xt Ps. 62:13; Jer. 17:10; 32:19; Matt. 16:27; Rom. 14:12; 1 Kor. 3:8; 2 Kor. 5:10; Gal. 6:5; Openb. 2:23; 22:12">*&nbsp;</span>Die ieder vergelden zal naar zijn werken,</p>
<p class="p"><a name="2:7"></a>7 <i>namelijk</i> hun die met volharding het goede doen en heerlijkheid, eer en onvergankelijkheid zoeken: het eeuwige leven.</p>
<p class="p"><a name="2:8"></a>8 <span style="color:blue;" title="\xt 2 Thess. 1:8">*&nbsp;</span>Hun echter die twistziek zijn en ongehoorzaam aan de waarheid, maar gehoorzaam aan de ongerechtigheid, <i>zal</i> gramschap en toorn <i>vergolden worden</i>.</p>
<p class="p"><a name="2:9"></a>9 Verdrukking en benauwdheid <i>zullen komen</i> over de ziel van ieder mens die het kwade teweegbrengt, eerst over de Jood, en <i>ook</i> over de Griek,</p>
<p class="p"><a name="2:10"></a>10 maar heerlijkheid en eer en vrede over ieder die het goede werkt, eerst over de Jood, en <i>ook</i> over de Griek.</p>
<p class="p"><a name="2:11"></a>11 <span style="color:blue;" title="\xt Deut. 10:17; 2 Kron. 19:7; Job 34:19; Hand. 10:34; Gal. 2:6; Efez. 6:9; Kol. 3:25; 1 Petr. 1:17">*&nbsp;</span>Want er is geen aanzien des persoons bij God.</p>
<p class="s">De Joden en de wet</p>
<p class="p"><a name="2:12"></a>12 Want zij die zonder wet gezondigd hebben, zullen ook zonder wet verloren gaan, en zij die onder de wet gezondigd hebben, zullen door de wet geoordeeld worden.</p>
<p class="p"><a name="2:13"></a>13 <span style="color:blue;" title="\xt Matt. 7:21; Jak. 1:22; 1 Joh. 3:7">*&nbsp;</span>Niet de hoorders van de wet zijn immers rechtvaardig voor God, maar de daders van de wet zullen gerechtvaardigd worden.</p>
<p class="p"><a name="2:14"></a>14 Want wanneer heidenen, die de wet niet hebben, van nature doen wat de wet <i>zegt</i>, zijn zij, hoewel zij de wet niet hebben, zichzelf tot wet.</p>
<p class="p"><a name="2:15"></a>15 Zij tonen dat het werk van de wet geschreven is in hun hart. Daar getuigt ook hun geweten van, en hun gedachten onderling beschuldigen of ook verontschuldigen elkaar.</p>
<p class="p"><a name="2:16"></a>16 <span style="color:blue;" title="\xt Matt. 25:31">*&nbsp;</span><i>Zo zal het gaan</i> op de dag wanneer God de verborgen dingen van de mensen zal oordelen door Jezus Christus, overeenkomstig mijn Evangelie.</p>
<p class="p"><a name="2:17"></a>17 Zie, u wordt Jood genoemd. <span style="color:blue;" title="\xt Rom. 9:4">*&nbsp;</span>U steunt op de wet en roemt in God,</p>
<p class="p"><a name="2:18"></a>18 en kent <i>Zijn</i> wil en onderscheidt wat wezenlijk is, omdat u uit de wet bent onderwezen.</p>
<p class="p"><a name="2:19"></a>19 En u bent van uzelf overtuigd dat u een gids voor de blinden bent, een licht voor hen die in duisternis zijn,</p>
<p class="p"><a name="2:20"></a>20 een opvoeder van onverstandigen, een leermeester van jonge kinderen, omdat u in de wet de belichaming van de kennis en van de waarheid hebt.</p>
<p class="p"><a name="2:21"></a>21 U dan die een ander onderwijst, onderwijst u uzelf niet? U die predikt dat men niet stelen mag, steelt u <i>zelf</i>?</p>
<p class="p"><a name="2:22"></a>22 U die zegt dat men geen overspel mag plegen, pleegt u <i>zelf</i> overspel? <i>U</i> die de afgoden verfoeit, pleegt u <i>zelf</i> tempelroof?</p>
<p class="p"><a name="2:23"></a>23 U die in de wet roemt, onteert u God door de overtreding van de wet?</p>
<p class="p"><a name="2:24"></a>24 Want de Naam van God wordt, <span style="color:blue;" title="\xt Jes. 52:5; Ezech. 36:23">*&nbsp;</span>zoals geschreven is, door uw toedoen gelasterd onder de heidenen.</p>
<p class="s">De Joden en de besnijdenis</p>
<p class="p"><a name="2:25"></a>25 Want de besnijdenis heeft wel nut als u de wet houdt, maar als u een overtreder van de wet bent, is uw besneden zijn tot onbesneden zijn<span title="2:onbesneden zijn - Letterlijk: voorhuid; zie ook volgende verzen.">&nbsp;*</span> geworden.</p>
<p class="p"><a name="2:26"></a>26 Als dan een onbesnedene de verordeningen van de wet in acht neemt, zal zijn onbesneden zijn <i>dan</i> niet tot besnijdenis gerekend worden?</p>
<p class="p"><a name="2:27"></a>27 En zal hij die overeenkomstig de natuur onbesneden is, <i>maar</i> die de wet volbrengt, u <i>dan niet</i> oordelen, die mét de letter <i>van de wet</i> en de besnijdenis een overtreder van de wet bent?</p>
<p class="p"><a name="2:28"></a>28 <span style="color:blue;" title="\xt Joh. 8:39; Rom. 9:7">*&nbsp;</span>Want niet híj is Jood die het in het openbaar is, en niet dát is besnijdenis die in het openbaar in het vlees plaatsvindt,</p>
<p class="p"><a name="2:29"></a>29 maar híj is Jood die het in het verborgene is, <span style="color:blue;" title="\xt Deut. 10:16; Jer. 4:4; Filipp. 3:2,3; Kol. 2:11">*&nbsp;</span>en dát is besnijdenis, die van het hart is, naar de geest, niet naar de letter. Zijn lof is niet uit mensen maar uit God.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ROM&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ROM&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

