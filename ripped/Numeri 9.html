
<html>
  <head>
    <title>Numeri 9</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIERDE BOEK VAN MOZES</h3></div><div align="center"><h2>NUMERI</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=10">&nbsp;&#9658;</a></p><br />
<p class="c">&nbsp;<b>Hoofdstuk 9</b></p>
<p class="s">Het Pascha in de woestijn Sinaï</p>
<p class="p"><a name="9:1"></a>1 De HEERE sprak tot Mozes in de woestijn Sinaï, in het tweede jaar nadat zij uit het land Egypte vertrokken waren, in de eerste maand:</p>
<p class="p"><a name="9:2"></a>2 Laten de Israëlieten het <span style="color:blue;" title="\xt Ex. 12:1 enz. Lev. 23:5; Num. 28:16; Deut. 16:2">*&nbsp;</span>Pascha houden op zijn vastgestelde tijd.</p>
<p class="p"><a name="9:3"></a>3 Op de veertiende dag in deze maand, tegen het vallen van de avond,<span title="9:tegen ... avond - Letterlijk: tussen twee avonden; zie ook verzen 5 en 11.">&nbsp;*</span> moet u het houden, op zijn vastgestelde tijd; u moet het houden volgens alle bijbehorende verordeningen en bepalingen.</p>
<p class="p"><a name="9:4"></a>4 Mozes zei tegen de Israëlieten dat zij het Pascha moesten houden.</p>
<p class="p"><a name="9:5"></a>5 Zij hielden het Pascha op de veertiende dag van de eerste maand, tegen het vallen van de avond, in de woestijn Sinaï. Overeenkomstig alles wat de HEERE Mozes geboden had, zo deden de Israëlieten.</p>
<p class="s">Verandering van de vastgestelde tijd</p>
<p class="p"><a name="9:6"></a>6 Nu waren er mensen die vanwege <i>het aanraken van</i> het dode lichaam van een mens onrein waren, en op die dag het Pascha niet konden houden. Daarom kwamen zij die dag naar voren, vóór Mozes en vóór Aäron.</p>
<p class="p"><a name="9:7"></a>7 En die mensen zeiden tegen hem: Wij zijn onrein vanwege <i>het aanraken van</i> het dode lichaam van een mens. Waarom zouden wij afgehouden worden om de offergave van de HEERE op zijn vastgestelde tijd in het midden van de Israëlieten aan te bieden?</p>
<p class="p"><a name="9:8"></a>8 Mozes zei tegen hen: Blijf staan, dan zal ik horen wat de HEERE u gebiedt.</p>
<p class="p"><a name="9:9"></a>9 Toen sprak de HEERE tot Mozes:</p>
<p class="p"><a name="9:10"></a>10 Spreek tot de Israëlieten en zeg: Iedereen onder u of onder de generaties na u, wanneer hij onrein is vanwege <i>het aanraken van</i> een dood lichaam of ver onderweg is, moet <i>toch</i> voor de HEERE het Pascha houden.</p>
<p class="p"><a name="9:11"></a>11 In de tweede maand, op de veertiende dag, tegen het vallen van de avond, moeten zij het houden; met ongezuurde <i>broden</i>, en met bittere kruiden moeten zij het eten.</p>
<p class="p"><a name="9:12"></a>12 Zij <span style="color:blue;" title="\xt Ex. 12:46; Joh. 19:33,36">*&nbsp;</span>mogen er niets van over laten blijven tot de <i>volgende</i> morgen en mogen er geen been van breken; volgens alle verordeningen voor het Pascha moeten zij het houden.</p>
<p class="p"><a name="9:13"></a>13 Maar de man die rein is en niet onderweg is, en die nalaat om het Pascha te houden, die persoon moet van zijn volksgenoten worden afgesneden. Hij heeft immers de offergave van de HEERE niet op zijn vastgestelde tijd aangeboden; die persoon moet zijn zonde dragen.</p>
<p class="p"><a name="9:14"></a>14 En wanneer er een vreemdeling bij u verblijft, moet <i>ook</i> hij het Pascha voor de HEERE houden. Volgens de verordening van het Pascha en de bepaling ervan, zo moet hij het houden. <span style="color:blue;" title="\xt Ex. 12:49">*&nbsp;</span>Voor u geldt één verordening, zowel voor de vreemdeling als voor de ingezetene van het land.</p>
<p class="s">De wolk- en vuurkolom boven de tabernakel</p>
<p class="p"><a name="9:15"></a>15 <span style="color:blue;" title="\xt Ex. 40:34">*&nbsp;</span>Op de dag dat de tabernakel werd opgebouwd, bedekte de wolk de tabernakel, de tent van de getuigenis; en 's avonds was hij op de tabernakel als een verschijning van vuur, tot de <i>volgende</i> morgen.</p>
<p class="p"><a name="9:16"></a>16 Zo was het voortdurend: de wolk bedekte hem en 's nachts was hij <i>als</i> een verschijning van vuur.</p>
<p class="p"><a name="9:17"></a>17 Maar als de wolk opgeheven werd van boven de tent, braken de Israëlieten daarna op; en op de plaats waar de wolk bleef rusten, daar sloegen de Israëlieten hun kamp op.</p>
<p class="p"><a name="9:18"></a>18 Op het bevel van de HEERE braken de Israëlieten op, en op het bevel van de HEERE sloegen zij hun kamp op. <span style="color:blue;" title="\xt 1 Kor. 10:1">*&nbsp;</span>Alle dagen waarop de wolk op de tabernakel bleef rusten, bleven zij in hun kamp.</p>
<p class="p"><a name="9:19"></a>19 Als de wolk vele dagen boven de tabernakel bleef staan, namen de Israëlieten de voorschriften van de HEERE in acht en braken zij niet op.</p>
<p class="p"><a name="9:20"></a>20 Als het gebeurde dat de wolk maar weinig dagen op de tabernakel was, bleven zij op het bevel van de HEERE in hun kamp, en op het bevel van de HEERE braken zij op.</p>
<p class="p"><a name="9:21"></a>21 En als het gebeurde dat de wolk er vanaf de avond tot de <i>volgende</i> morgen was, wanneer de wolk 's morgens opgeheven werd, dan braken zij op; overdag of 's nachts, als de wolk opgeheven werd, braken zij op.</p>
<p class="p"><a name="9:22"></a>22 Of als de wolk twee dagen of een maand, of <i>vele</i> dagen <i>lang</i> op de tabernakel bleef rusten, <span style="color:blue;" title="\xt Ex. 40:36,37">*&nbsp;</span>bleven de Israëlieten in hun kamp en braken zij niet op; maar als hij opgeheven werd, braken zij op.</p>
<p class="p"><a name="9:23"></a>23 Op het bevel van de HEERE sloegen zij hun kamp op en op het bevel van de HEERE braken zij op. Zij namen de voorschriften van de HEERE in acht, op het bevel van de HEERE, door de dienst van Mozes.<span title="9:de dienst van Mozes - Letterlijk: de hand van Mozes.">&nbsp;*</span></p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=NUM&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=NUM&hoofdstuk=10">&nbsp;&#9658;</a></p>            </p>
          </td>
        </tr>
      </table>
    </body>
</html>

