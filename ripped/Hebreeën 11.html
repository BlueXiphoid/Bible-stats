
<html>
  <head>
    <title>Hebreeën 11</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE BRIEF VAN DE APOSTEL PAULUS</h3></div><div align="center"><h3>AAN DE</h3></div><div align="center"><h2>HEBREEËN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=HEB&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=HEB&hoofdstuk=12">&nbsp;&#9658;</a></p><br />
<p class="c">&nbsp;<b>Hoofdstuk 11</b></p>
<p class="s">Geloofsgetuigen</p>
<p class="p"><a name="11:1"></a>1 Het geloof nu is een vaste grond van de dingen die men hoopt, <i>en</i> een bewijs van de zaken die men niet ziet.</p>
<p class="p"><a name="11:2"></a>2 Hierdoor immers hebben de ouden een <i>goed</i> getuigenis gekregen.</p>
<p class="p"><a name="11:3"></a>3 Door het geloof zien wij in <span style="color:blue;" title="\xt Gen. 1:1; Ps. 33:6; Joh. 1:10; Efez. 3:9; Kol. 1:16">*&nbsp;</span>dat de wereld tot stand gebracht is door het Woord van God, <span style="color:blue;" title="\xt Rom. 4:17; Kol. 1:16">*&nbsp;</span><i>en wel zo</i> dat de dingen die men ziet, niet ontstaan zijn uit wat zichtbaar is.</p>
<p class="p"><a name="11:4"></a>4 Door het geloof <span style="color:blue;" title="\xt Gen. 4:4">*&nbsp;</span>heeft Abel God een beter offer gebracht dan Kaïn. Daardoor <span style="color:blue;" title="\xt Matt. 23:35">*&nbsp;</span>kreeg hij getuigenis dat hij rechtvaardig was; dit heeft God met het oog op zijn gaven getuigd. En door dit <i>geloof</i> spreekt hij nog, nadat hij gestorven is.</p>
<p class="p"><a name="11:5"></a>5 Door het geloof werd <span style="color:blue;" title="\xt Gen. 5:24">*&nbsp;</span>Henoch weggenomen, opdat hij de dood niet zou zien. En hij werd niet gevonden, omdat God hem weggenomen had. Vóór zijn wegneming kreeg hij namelijk het getuigenis dat hij God behaagde.</p>
<p class="p"><a name="11:6"></a>6 Zonder geloof is het echter onmogelijk <i>God</i> te behagen. Want wie tot God komt, moet geloven dat Hij is, en dat Hij beloont wie Hem zoeken.</p>
<p class="p"><a name="11:7"></a>7 Door het geloof heeft <span style="color:blue;" title="\xt Gen. 6:13">*&nbsp;</span>Noach, toen hij een aanwijzing van God ontvangen had van de dingen die nog niet te zien waren, uit ontzag <i>voor God</i> de ark gebouwd, tot redding van zijn gezin. Daardoor heeft hij de wereld veroordeeld en is hij een erfgenaam geworden van de rechtvaardigheid die overeenkomstig het geloof is.</p>
<p class="p"><a name="11:8"></a>8 Door het geloof is <span style="color:blue;" title="\xt Gen. 12:4">*&nbsp;</span>Abraham, toen hij geroepen werd, gehoorzaam geweest om weg te gaan naar de plaats die hij tot een erfdeel ontvangen zou. En hij is weggegaan zonder te weten waar hij komen zou.</p>
<p class="p"><a name="11:9"></a>9 Door het geloof is hij een inwoner geweest in het land van de belofte als in een vreemd <i>land</i> en heeft hij in tenten gewoond, met Izak en Jakob, die mede-erfgenamen waren van dezelfde belofte.</p>
<p class="p"><a name="11:10"></a>10 Want hij verwachtte de stad die fundamenten heeft, waarvan God de Bouwer en Ontwerper is.</p>
<p class="p"><a name="11:11"></a>11 Door het geloof heeft ook <span style="color:blue;" title="\xt Gen. 17:19; 21:2">*&nbsp;</span>Sara zelf kracht ontvangen om zwanger te worden<span title="11:om zwanger te worden - Letterlijk: tot grondlegging van zaad.">&nbsp;*</span> en een kind te baren, <span style="color:blue;" title="\xt Luk. 1:36">*&nbsp;</span>ondanks haar hoge ouderdom, omdat zij Hem getrouw heeft geacht Die het beloofd had.</p>
<p class="p"><a name="11:12"></a>12 Daarom zijn er zelfs uit één <i>man</i> en dat uit iemand wiens <i>kracht</i> al gestorven was, <i>zovelen</i> geboren <span style="color:blue;" title="\xt Gen. 15:5; 22:17; Rom. 4:18">*&nbsp;</span>als de sterren van de hemel in menigte en als het zand op het strand van de zee, dat niet te tellen is.</p>
<p class="p"><a name="11:13"></a>13 <span style="color:blue;" title="\xt Joh. 8:53">*&nbsp;</span>Deze allen zijn in het geloof gestorven. Zij hebben <i>de vervulling van</i> de beloften niet verkregen, maar hebben die vanuit de verte gezien en geloofd en begroet, en zij hebben beleden <span style="color:blue;" title="\xt Gen. 23:4; 47:9">*&nbsp;</span>dat zij vreemdelingen en bijwoners op de aarde waren.</p>
<p class="p"><a name="11:14"></a>14 Want wie zulke dingen zeggen, laten duidelijk blijken dat zij een vaderland zoeken.</p>
<p class="p"><a name="11:15"></a>15 En als zij aan het <i>vaderland</i> gedacht hadden vanwaaruit zij weggegaan waren, zouden zij gelegenheid gehad hebben om terug te keren.</p>
<p class="p"><a name="11:16"></a>16 Maar nu verlangen zij naar een beter, dat is naar een hemels <i>vaderland</i>. Daarom schaamt God Zich niet voor hen <span style="color:blue;" title="\xt Ex. 3:6; Matt. 22:32; Hand. 7:32">*&nbsp;</span>om hun God genoemd te worden. Want Hij had voor hen een stad gereedgemaakt.</p>
<p class="p"><a name="11:17"></a>17 <span style="color:blue;" title="\xt Gen. 22:10">*&nbsp;</span>Door het geloof heeft Abraham, toen hij <i>door God</i> op de proef gesteld werd, Izak geofferd. En hij, die de beloften ontvangen had, heeft <i>zijn</i> eniggeborene geofferd.</p>
<p class="p"><a name="11:18"></a>18 Tegen hem was gezegd: <span style="color:blue;" title="\xt Gen. 21:12; Rom. 9:7; Gal. 3:29">*&nbsp;</span>Dat van Izak<span title="11:Dat van Izak - Letterlijk: In Izak.">&nbsp;*</span> zal uw nageslacht genoemd worden. Hij overlegde bij zichzelf dat God bij machte was <i>hem</i> zelfs uit de doden op te wekken.</p>
<p class="p"><a name="11:19"></a>19 En hij kreeg hem als het ware daaruit ook terug.</p>
<p class="p"><a name="11:20"></a>20 <span style="color:blue;" title="\xt Gen. 27:28,39">*&nbsp;</span>Door het geloof heeft Izak <i>zijn zonen</i> Jakob en Ezau gezegend, met betrekking tot toekomstige dingen.</p>
<p class="p"><a name="11:21"></a>21 <span style="color:blue;" title="\xt Gen. 48:15">*&nbsp;</span>Door het geloof heeft Jakob bij zijn sterven ieder van de zonen van Jozef gezegend <span style="color:blue;" title="\xt Gen. 47:31">*&nbsp;</span>en hij boog zich in aanbidding neer, <i>terwijl hij leunde</i> op het uiteinde van zijn staf.</p>
<p class="p"><a name="11:22"></a>22 <span style="color:blue;" title="\xt Gen. 50:24">*&nbsp;</span>Door het geloof heeft Jozef bij zijn sterven melding gemaakt van de uittocht van de Israëlieten en heeft hij een opdracht gegeven in verband met zijn gebeente.</p>
<p class="p"><a name="11:23"></a>23 <span style="color:blue;" title="\xt Ex. 2:2; Hand. 7:20">*&nbsp;</span>Door het geloof werd Mozes, toen hij geboren was, drie maanden lang door zijn ouders verborgen, omdat zij zagen dat het een heel bijzonder kindje was. En zij waren niet bevreesd voor het bevel van de koning.</p>
<p class="p"><a name="11:24"></a>24 Door het geloof heeft Mozes, toen hij groot geworden was, geweigerd een zoon van de dochter van de farao genoemd te worden.</p>
<p class="p"><a name="11:25"></a>25 <span style="color:blue;" title="\xt Ps. 84:11">*&nbsp;</span>Hij koos ervoor liever met het volk van God slecht behandeld te worden dan voor een ogenblik het genot van de zonde te hebben.</p>
<p class="p"><a name="11:26"></a>26 Hij beschouwde de smaad van Christus als grotere rijkdom dan de schatten in Egypte, want hij had het loon voor ogen.</p>
<p class="p"><a name="11:27"></a>27 Door het geloof heeft hij Egypte verlaten zonder bevreesd te zijn voor de toorn van de koning. Want hij bleef standvastig, als zag hij de Onzichtbare.</p>
<p class="p"><a name="11:28"></a>28 <span style="color:blue;" title="\xt Ex. 12:21">*&nbsp;</span>Door het geloof heeft hij het Pascha ingesteld en het besprenkelen met het bloed, opdat de verderver van de eerstgeborenen hen niet zou treffen.</p>
<p class="p"><a name="11:29"></a>29 <span style="color:blue;" title="\xt Ex. 14:22">*&nbsp;</span>Door het geloof zijn zij door de Rode Zee gegaan als over het droge. Toen de Egyptenaren dat <i>ook</i> probeerden te doen, zijn ze verdronken.</p>
<p class="p"><a name="11:30"></a>30 <span style="color:blue;" title="\xt Joz. 6:20">*&nbsp;</span>Door het geloof zijn de muren van Jericho gevallen, nadat ze tot zeven dagen toe omringd waren geweest.</p>
<p class="p"><a name="11:31"></a>31 <span style="color:blue;" title="\xt Joz. 6:23; Jak. 2:25">*&nbsp;</span>Door het geloof is Rachab, de hoer, niet omgekomen met de ongehoorzamen, <span style="color:blue;" title="\xt Joz. 2:1">*&nbsp;</span>omdat zij de verkenners met vrede had ontvangen.</p>
<p class="p"><a name="11:32"></a>32 En wat zal ik nog <i>meer</i> zeggen? Want de tijd ontbreekt mij om te vertellen over <span style="color:blue;" title="\xt Richt. 6:11">*&nbsp;</span>Gideon, <span style="color:blue;" title="\xt Richt. 4:6">*&nbsp;</span>Barak, <span style="color:blue;" title="\xt Richt. 13:24">*&nbsp;</span>Simson, <span style="color:blue;" title="\xt Richt. 11:1; 12:7">*&nbsp;</span>Jefta, <span style="color:blue;" title="\xt 1 Sam. 17:45">*&nbsp;</span>David en <span style="color:blue;" title="\xt 1 Sam. 12:20">*&nbsp;</span>Samuel en de profeten.</p>
<p class="p"><a name="11:33"></a>33 Zij hebben door het geloof koninkrijken overwonnen, gerechtigheid in praktijk gebracht, beloften verkregen, <span style="color:blue;" title="\xt Richt. 14:6; 1 Sam. 17:34; Dan. 6:23">*&nbsp;</span>muilen van leeuwen gesloten.</p>
<p class="p"><a name="11:34"></a>34 <span style="color:blue;" title="\xt Dan. 3:25">*&nbsp;</span>Zij hebben de kracht van het vuur geblust, zij zijn aan <span style="color:blue;" title="\xt 1 Sam. 20:1; 1 Kon. 19:3; 2 Kon. 6:16">*&nbsp;</span>de scherpte van het zwaard ontkomen, <span style="color:blue;" title="\xt Job 42:10; Ps. 6:9; Jes. 38:21">*&nbsp;</span>zij hebben in zwakheid kracht ontvangen, zij zijn machtig geworden in de oorlog, legers van vreemden hebben zij op de vlucht gejaagd.</p>
<p class="p"><a name="11:35"></a>35 <span style="color:blue;" title="\xt 1 Kon. 17:23; 2 Kon. 4:36">*&nbsp;</span>Vrouwen hebben hun doden <i>terug</i>gekregen door opstanding <i>uit de dood</i>. <span style="color:blue;" title="\xt Hand. 22:25">*&nbsp;</span>Maar anderen zijn gefolterd en namen de <i>aangeboden</i> verlossing niet aan, opdat zij een betere opstanding verkrijgen zouden.</p>
<p class="p"><a name="11:36"></a>36 En <i>weer</i> anderen hebben spot en geselslagen verdragen, ja zelfs <span style="color:blue;" title="\xt Jer. 20:2">*&nbsp;</span>boeien en gevangenis.</p>
<p class="p"><a name="11:37"></a>37 <span style="color:blue;" title="\xt 1 Kon. 21:13">*&nbsp;</span>Zij zijn gestenigd, in stukken gezaagd, in verzoeking gebracht, met het zwaard ter dood gebracht. Zij hebben rondgelopen <span style="color:blue;" title="\xt 2 Kon. 1:8; Matt. 3:4">*&nbsp;</span>in schapenvachten en geitenvellen. Zij leden gebrek, werden verdrukt <i>en</i> mishandeld.</p>
<p class="p"><a name="11:38"></a>38 De wereld was hen niet waard. Zij dwaalden rond in afgelegen plaatsen en <i>verbleven op</i> bergen, <i>in</i> grotten en <i>in</i> holen in de aarde.</p>
<p class="p"><a name="11:39"></a>39 En deze allen hebben, hoewel zij door het geloof een <i>goed</i> getuigenis <i>van God</i> gekregen hebben, <i>de vervulling</i> van de belofte niet verkregen,</p>
<p class="p"><a name="11:40"></a>40 daar God met het oog op ons iets beters voorzien had, opdat zij zonder ons niet tot de volmaaktheid zouden komen.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=HEB&hoofdstuk=10">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=HEB&hoofdstuk=12">&nbsp;&#9658;</a></p>            </p>
          </td>
        </tr>
      </table>
    </body>
</html>

