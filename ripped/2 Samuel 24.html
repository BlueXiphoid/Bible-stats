
<html>
  <head>
    <title>2 Samuel 24</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>SAMUEL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2SA&hoofdstuk=23">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2SA&hoofdstuk=25">&nbsp;&#9658;</a></p><br />
<p class="c">&nbsp;<b>Hoofdstuk 24</b></p>
<p class="s">De zonde van de volkstelling</p>
<p class="p"><a name="24:1"></a>1 <span style="color:blue;" title="\xt Kron. 21:enz.">*&nbsp;</span>De toorn van de HEERE ontbrandde opnieuw tegen Israël. Hij zette David tegen hen op door te zeggen: Ga Israël en Juda tellen.</p>
<p class="p"><a name="24:2"></a>2 Toen zei de koning tegen Joab, de legerbevelhebber, die bij hem was: Trek toch rond door alle stammen van Israël, van Dan tot Berseba, en tel het volk, zodat ik het aantal <i>mannen</i> van het volk weet.</p>
<p class="p"><a name="24:3"></a>3 Toen zei Joab tegen de koning: Moge de HEERE, uw God, er aan dit volk honderdmaal <i>meer</i> toevoegen dan er nu zijn,<span title="24:dan er nu zijn - Letterlijk: dan deze en dan deze.">&nbsp;*</span> terwijl de ogen van mijn heer de koning het zien – maar waarom verlangt mijn heer de koning dit?</p>
<p class="p"><a name="24:4"></a>4 Het woord van de koning was echter te sterk voor Joab en de bevelhebbers van het leger. Dus ging Joab bij de koning weg, met de bevelhebbers van het leger, om het volk, Israël, te tellen.</p>
<p class="p"><a name="24:5"></a>5 Zij staken de Jordaan over en sloegen hun kamp op bij Aroër, aan de rechterzijde van de stad, die midden in het dal van Gad ligt, en <i>gingen vandaar</i> naar Jaëzer.</p>
<p class="p"><a name="24:6"></a>6 Zij kwamen in Gilead en in het laagland Hodsi; ook kwamen zij bij Dan-Jaän en de <i>streek</i> rond Sidon.</p>
<p class="p"><a name="24:7"></a>7 Zij kwamen tot bij de vesting Tyrus en bij alle steden van de Hevieten en de Kanaänieten, en zij kwamen uit in het zuiden van Juda, in Berseba.</p>
<p class="p"><a name="24:8"></a>8 Zo trokken zij door heel het land, en na verloop van negen maanden en twintig dagen kwamen zij in Jeruzalem.</p>
<p class="p"><a name="24:9"></a>9 Joab gaf de koning het aantal van het getelde volk: er waren in Israël achthonderdduizend strijdbare mannen die het zwaard <i>konden</i> hanteren, en de mannen van Juda waren vijfhonderdduizend man <i>sterk</i>.</p>
<p class="p"><a name="24:10"></a>10 Het hart van David bonsde in hem, nadat hij het volk geteld had. En David zei tegen de HEERE: Ik heb zwaar gezondigd <i>in</i> wat ik gedaan heb. Maar nu, HEERE, neem de ongerechtigheid van Uw dienaar toch weg, want ik heb heel dwaas gehandeld.</p>
<p class="p"><a name="24:11"></a>11 Toen David 's morgens opstond, kwam het woord van de HEERE tot de profeet Gad, de ziener van David:</p>
<p class="p"><a name="24:12"></a>12 Ga <i>op weg</i> en spreek tot David: Zo zegt de HEERE: Drie dingen leg Ik u voor; kies er voor u één van uit, dan zal Ik dat bij u doen.</p>
<p class="p"><a name="24:13"></a>13 Zo kwam Gad bij David. Hij maakte hem dit bekend en zei tegen hem: Zal er zeven jaar hongersnood over u komen in uw land? Of <i>wilt</i> u drie maanden vluchten voor uw vijanden, terwijl die u achtervolgen? Of zal er drie dagen pest in uw land zijn? Welnu, overweeg <i>dit</i> en zie wat voor antwoord ik Hem Die mij gezonden heeft, moet brengen.</p>
<p class="p"><a name="24:14"></a>14 Toen zei David tegen Gad: Het benauwt mij zeer. Laten wij toch in de hand van de HEERE vallen, want Zijn barmhartigheid is groot. Laat mij echter niet in de hand van mensen vallen.</p>
<p class="p"><a name="24:15"></a>15 Toen gaf de HEERE <i>een uitbraak van</i> de pest in Israël, vanaf de morgen tot op de vastgestelde tijd. En er stierven van het volk, van Dan tot Berseba, zeventigduizend mannen.</p>
<p class="p"><a name="24:16"></a>16 Maar toen de engel zijn hand over Jeruzalem uitstrekte om er verderf aan te richten, kreeg de HEERE berouw over dit kwaad, en Hij zei tegen de engel die verderf onder het volk aanrichtte: Het is genoeg, trek uw hand nu terug. Nu was de engel van de HEERE <i>op dat moment</i> bij de dorsvloer van Arauna, de Jebusiet.</p>
<p class="p"><a name="24:17"></a>17 David zei tegen de HEERE – toen hij de engel zag die het volk <i>met de plaag</i> trof, zei hij: Zie, ík heb gezondigd en ík heb mij misdragen, maar deze schapen, wat hebben zij gedaan? Laat Uw hand toch tegen mij en tegen mijn familie zijn.</p>
<p class="p"><a name="24:18"></a>18 Op die dag kwam Gad bij David en zei tegen hem: Ga <i>de heuvel</i> op <i>en</i> richt op de dorsvloer van Arauna, de Jebusiet, een altaar op voor de HEERE.</p>
<p class="p"><a name="24:19"></a>19 En David ging naar boven, overeenkomstig het woord van Gad, zoals de HEERE geboden had.</p>
<p class="p"><a name="24:20"></a>20 Arauna keek omlaag en zag de koning en zijn dienaren naar zich toe komen. Daarop kwam Arauna <i>de dorsvloer</i> af en boog zich voor de koning neer, met zijn gezicht ter aarde.</p>
<p class="p"><a name="24:21"></a>21 En Arauna zei: Waarom komt mijn heer de koning naar zijn dienaar toe? En David zei: Om deze dorsvloer van u te kopen, om voor de HEERE een altaar te bouwen, zodat de plaag over het volk tot stilstand gebracht wordt.</p>
<p class="p"><a name="24:22"></a>22 Toen zei Arauna tegen David: Laat mijn heer de koning nemen en offeren wat goed is in zijn ogen. Ziedaar, de runderen voor het brandoffer, en de dorssleden en de werktuigen voor de runderen voor het <i>brand</i>hout.</p>
<p class="p"><a name="24:23"></a>23 Dit alles, o koning, geeft Arauna aan de koning. Verder zei Arauna tegen de koning: Moge de HEERE, uw God, u goedgezind zijn.</p>
<p class="p"><a name="24:24"></a>24 Maar de koning zei tegen Arauna: Nee, ik wil het beslist voor de <i>volle</i> prijs van u kopen, want ik wil de HEERE, mijn God, geen brandoffers brengen die niets kosten. Zo kocht David de dorsvloer en de runderen voor vijftig sikkel<span title="24:Een sikkel is 10 tot 13 gram.">&nbsp;*</span> zilver.</p>
<p class="p"><a name="24:25"></a>25 Vervolgens bouwde David daar voor de HEERE een altaar, en bracht brandoffers en dankoffers. Zo liet de HEERE Zich verbidden ten gunste van het land, en de plaag over Israël werd tot stilstand gebracht.</p>            </p>
          </td>
        </tr>
      </table>
    </body>
</html>

