
<html>
  <head>
    <title>Romeinen 9</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE BRIEF VAN DE APOSTEL PAULUS</h3></div><div align="center"><h3>AAN DE</h3></div><div align="center"><h2>ROMEINEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ROM&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ROM&hoofdstuk=10">&nbsp;&#9658;</a></p><br />
<p class="c">&nbsp;<b>Hoofdstuk 9</b></p>
<p class="s">Droefheid over het ongeloof van Israël</p>
<p class="p"><a name="9:1"></a>1 Ik <span style="color:blue;" title="\xt Rom. 1:9; 2 Kor. 1:23; 11:31; Gal. 1:20; Filipp. 1:8; Thess. 2:5; 5:27">*&nbsp;</span>spreek de waarheid in Christus, ik lieg niet <i>en</i> mijn geweten getuigt mee door de Heilige Geest,</p>
<p class="p"><a name="9:2"></a>2 dat het een grote <i>bron van</i> droefheid voor mij is, en een voortdurende smart voor mijn hart.</p>
<p class="p"><a name="9:3"></a>3 <span style="color:blue;" title="\xt Ex. 32:32; Rom. 10:1">*&nbsp;</span>Want ik zou zelf <i>wel</i> wensen vervloekt te zijn, weg van Christus, ten gunste van mijn broeders, mijn familieleden wat het vlees betreft.</p>
<p class="p"><a name="9:4"></a>4 <span style="color:blue;" title="\xt Deut. 7:6; Rom. 2:17; 3:2">*&nbsp;</span>Zij zijn <i>immers</i> Israëlieten; voor hen geldt de aanneming tot kinderen en de heerlijkheid <span style="color:blue;" title="\xt Efez. 2:12">*&nbsp;</span>en de verbonden en de wetgeving en de <i>ere</i>dienst en de beloften.</p>
<p class="p"><a name="9:5"></a>5 Tot hen behoren de vaderen, en uit hen is, wat het vlees betreft, de Christus <i>voortgekomen</i>, <span style="color:blue;" title="\xt Jer. 23:6; Joh. 1:1; Hand. 20:28; Rom. 1:4; Hebr. 1:8,9,10">*&nbsp;</span>Die God is, boven alles, te prijzen tot in eeuwigheid. Amen!</p>
<p class="s">De vrijmacht van de verkiezing</p>
<p class="p"><a name="9:6"></a>6 <i>Ik zeg dit</i> niet <span style="color:blue;" title="\xt Num. 23:19; Rom. 3:3; 2 Tim. 2:13">*&nbsp;</span>alsof het Woord van God vervallen is, <span style="color:blue;" title="\xt Joh. 8:39; Rom. 2:28">*&nbsp;</span>want niet allen die uit Israël <i>voortgekomen</i> zijn, zijn Israël.</p>
<p class="p"><a name="9:7"></a>7 <span style="color:blue;" title="\xt Gal. 4:23">*&nbsp;</span>Ook niet omdat zij Abrahams nageslacht zijn, zijn zij allen kinderen. <span style="color:blue;" title="\xt Gen. 21:12; Gal. 3:29; Hebr. 11:18">*&nbsp;</span>Maar: <i>Alleen dat</i> van Izak zal <i>uw</i> nageslacht genoemd worden.</p>
<p class="p"><a name="9:8"></a>8 Dat is: niet de kinderen van het vlees zijn kinderen van God, <span style="color:blue;" title="\xt Gal. 4:28">*&nbsp;</span>maar de kinderen van de belofte worden als nageslacht gerekend.</p>
<p class="p"><a name="9:9"></a>9 Want dit is het woord van de belofte: <span style="color:blue;" title="\xt Gen. 18:10">*&nbsp;</span>Rond deze tijd zal Ik komen, en <i>dan</i> zal Sara een zoon hebben.</p>
<p class="p"><a name="9:10"></a>10 En dit niet alleen, <span style="color:blue;" title="\xt Gen. 25:21">*&nbsp;</span>maar <i>zo was het</i> ook <i>met</i> Rebekka, die zwanger was van één <i>man</i>, namelijk Izak, onze vader.</p>
<p class="p"><a name="9:11"></a>11 Want toen <i>de kinderen</i> nog niet geboren waren, en niets goeds of kwaads gedaan hadden – opdat het voornemen van God, dat overeenkomstig <i>de</i> verkiezing is, stand zou houden, niet uit de werken, maar uit Hem Die roept –</p>
<p class="p"><a name="9:12"></a>12 werd tot haar gezegd: <span style="color:blue;" title="\xt Gen. 25:23">*&nbsp;</span>De meerdere zal de mindere dienen.</p>
<p class="p"><a name="9:13"></a>13 Zoals geschreven staat: <span style="color:blue;" title="\xt Mal. 1:2">*&nbsp;</span>Jakob heb Ik liefgehad en Ezau heb Ik gehaat.</p>
<p class="p"><a name="9:14"></a>14 Wat zullen wij dan zeggen? <span style="color:blue;" title="\xt Deut. 32:4; 2 Kron. 19:7; Job 34:10">*&nbsp;</span>Is er onrechtvaardigheid bij God? Volstrekt niet!</p>
<p class="p"><a name="9:15"></a>15 Want Hij zegt tegen Mozes: <span style="color:blue;" title="\xt Ex. 33:19">*&nbsp;</span>Ik zal Mij ontfermen over wie Ik Mij ontferm en zal barmhartig zijn voor wie Ik barmhartig ben.</p>
<p class="p"><a name="9:16"></a>16 Zo <i>hangt het</i> dan niet <i>af</i> van hem die wil, ook niet van hem die hardloopt, maar van God Die Zich ontfermt.</p>
<p class="p"><a name="9:17"></a>17 Want de Schrift zegt tegen de farao: <span style="color:blue;" title="\xt Ex. 9:16">*&nbsp;</span>Juist hiertoe heb Ik u verwekt: dat Ik in u Mijn kracht bewijzen zou, en dat Mijn Naam verkondigd zou worden op de hele aarde.</p>
<p class="p"><a name="9:18"></a>18 Dus Hij ontfermt Zich over wie Hij wil, en Hij verhardt wie Hij wil.</p>
<p class="p"><a name="9:19"></a>19 U zult dan tegen mij zeggen: Wat heeft Hij <i>dan</i> nog aan te merken? Want wie heeft Zijn wil weerstaan?</p>
<p class="p"><a name="9:20"></a>20 Maar, o mens, wie bent u toch dat u God tegenspreekt? <span style="color:blue;" title="\xt Jes. 45:9; Jer. 18:6">*&nbsp;</span>Zal ook het maaksel tegen hem die het gemaakt heeft, zeggen: Waarom hebt u mij zó gemaakt?</p>
<p class="p"><a name="9:21"></a>21 Of heeft de pottenbakker geen macht over het leem, om uit dezelfde klomp <i>klei</i> <span style="color:blue;" title="\xt 2 Tim. 2:20">*&nbsp;</span>het ene voorwerp tot een eervol, het andere tot een oneervol <i>voorwerp</i> te maken?</p>
<p class="p"><a name="9:22"></a>22 En is het niet zo dat God, omdat Hij <i>Zijn</i> toorn wilde bewijzen en Zijn macht bekendmaken, met veel geduld de voorwerpen van <i>Zijn</i> toorn, voor het verderf gereedgemaakt, verdragen heeft?</p>
<p class="p"><a name="9:23"></a>23 En dat met het doel om de rijkdom van Zijn heerlijkheid bekend te maken over de voorwerpen van <i>Zijn</i> ontferming, die Hij van tevoren bereid heeft tot heerlijkheid?</p>
<p class="p"><a name="9:24"></a>24 Hen heeft Hij ook geroepen, <i>namelijk</i> ons, niet alleen uit de Joden, maar ook uit de heidenen.</p>
<p class="p"><a name="9:25"></a>25 Zoals Hij ook in Hosea zegt: <span style="color:blue;" title="\xt Hos. 2:22">*&nbsp;</span>Ik zal Niet-Mijn-volk noemen: Mijn volk, en de Niet-geliefde: Geliefde.</p>
<p class="p"><a name="9:26"></a>26 En het zal zijn dat op de plaats waar tegen hen gezegd was: <span style="color:blue;" title="\xt Hos. 1:10; 1 Petr. 2:10">*&nbsp;</span>U bent Niet-Mijn-volk, daar zullen zij kinderen van de levende God genoemd worden.</p>
<p class="p"><a name="9:27"></a>27 En Jesaja roept over Israël uit: <span style="color:blue;" title="\xt Jes. 10:22">*&nbsp;</span>Al zou het getal van de Israëlieten zijn als het zand van de zee, <i>slechts</i> het overblijfsel zal behouden worden.</p>
<p class="p"><a name="9:28"></a>28 Want Hij voltooit een zaak en handelt die af in gerechtigheid. De Heere immers zal metterdaad <i>Zijn</i> zaak snel afhandelen<span title="9:zal ... snel afhandelen - Letterlijk: zal een afgesneden zaak doen.">&nbsp;*</span> op de aarde.</p>
<p class="p"><a name="9:29"></a>29 En zoals Jesaja van tevoren gezegd heeft: <span style="color:blue;" title="\xt Jes. 1:9">*&nbsp;</span>Als de Heere van de hemelse legermachten<span title="9:de Heere van de hemelse legermachten - Letterlijk: de Heere Zebaoth.">&nbsp;*</span> ons geen nageslacht had overgelaten, zouden wij <span style="color:blue;" title="\xt Gen. 19:24; Jes. 13:19; Jer. 50:40; Ezech. 16:46">*&nbsp;</span>als Sodom zijn geworden en aan Gomorra gelijkgemaakt zijn geweest.</p>
<p class="s">Het behoud van de heiden en de dwaling van Israël</p>
<p class="p"><a name="9:30"></a>30 Wat zullen wij dan zeggen? <i>Dit:</i> dat de heidenen, die geen gerechtigheid hebben nagejaagd, gerechtigheid verkregen hebben, gerechtigheid echter die uit het geloof is.</p>
<p class="p"><a name="9:31"></a>31 Maar Israël, <span style="color:blue;" title="\xt Rom. 10:2; 11:7">*&nbsp;</span>dat de wet van de gerechtigheid najaagde, is aan de wet van de gerechtigheid niet toegekomen.</p>
<p class="p"><a name="9:32"></a>32 Waarom <i>niet</i>? Omdat zij <i>die</i> niet uit geloof <i>zochten</i>, maar als uit werken van de wet. Want zij hebben zich gestoten aan de steen des aanstoots,</p>
<p class="p"><a name="9:33"></a>33 zoals geschreven staat: <span style="color:blue;" title="\xt Ps. 118:22; Jes. 8:14; 28:16; Matt. 21:42; 1 Petr. 2:6">*&nbsp;</span>Zie, Ik leg in Sion een steen des aanstoots en een struikelblok. <span style="color:blue;" title="\xt Ps. 2:12; Spr. 16:20; Jes. 28:16; Jer. 17:7">*&nbsp;</span>En: Ieder die in Hem gelooft, zal niet beschaamd worden.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=ROM&hoofdstuk=8">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=ROM&hoofdstuk=10">&nbsp;&#9658;</a></p>            </p>
          </td>
        </tr>
      </table>
    </body>
</html>

