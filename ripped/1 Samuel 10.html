
<html>
  <head>
    <title>1 Samuel 10</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK</h3></div><div align="center"><h2>SAMUEL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1SA&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1SA&hoofdstuk=11">&nbsp;&#9658;</a></p><br />
<p class="c">&nbsp;<b>Hoofdstuk 10</b></p>
<p class="p"><a name="10:1"></a>1 Toen nam Samuel een oliekruik, goot die leeg op zijn hoofd, kuste hem en zei: Is het niet <i>zo</i>, dat de HEERE u <span style="color:blue;" title="\xt Hand. 13:21">*&nbsp;</span>tot een vorst over Zijn eigendom gezalfd heeft?</p>
<p class="p"><a name="10:2"></a>2 Als u deze dag bij mij weggegaan bent, zult u twee mannen vinden bij het graf van Rachel, in het gebied van Benjamin, in Zelzah. Die zullen tegen u zeggen: De ezelinnen die u bent gaan zoeken, zijn gevonden, en zie, uw vader heeft de zaak van de ezelinnen laten rusten, maar hij is <i>nu</i> bezorgd over u en zegt: Wat kan ik <i>nu</i> voor mijn zoon doen?</p>
<p class="p"><a name="10:3"></a>3 Als u vandaar verdergaat en bij Elon-Tabor aankomt, zullen drie mannen u daar ontmoeten, die op weg zijn naar God, in Bethel; één draagt er drie bokjes, één draagt drie ronde broden en één draagt een kruik wijn.</p>
<p class="p"><a name="10:4"></a>4 <span style="color:blue;" title="\xt Richt. 18:15">*&nbsp;</span>Zij zullen u naar <i>uw</i> welstand vragen en u twee broden geven; die moet u uit hun hand aannemen.</p>
<p class="p"><a name="10:5"></a>5 Daarna zult u op de heuvel van God komen, waar garnizoenen van de Filistijnen liggen. En het zal gebeuren, als u daar in de stad komt, dat u een groep profeten tegen zult komen, <span style="color:blue;" title="\xt 1 Kron. 16:39">*&nbsp;</span>die van de hoogte afkomt. Zij hebben luiten, tamboerijnen, fluiten en harpen bij zich, en zijn aan het <span style="color:blue;" title="\xt Num. 11:25">*&nbsp;</span>profeteren.</p>
<p class="p"><a name="10:6"></a>6 Dan zal de Geest van de HEERE over u vaardig worden en u zult samen met hen profeteren; u zult in een ander mens veranderd worden.</p>
<p class="p"><a name="10:7"></a>7 En het zal gebeuren als deze tekenen u overkomen, doe <i>dan</i> wat uw hand vindt, want God zal met u zijn.</p>
<p class="p"><a name="10:8"></a>8 Ga voor mij uit naar Gilgal; zie, ik zal naar u toe komen om brandoffers te brengen <i>en</i> om dankoffers te brengen. Zeven dagen moet u <i>daar</i> wachten, <span style="color:blue;" title="\xt 1 Sam. 13:8">*&nbsp;</span>totdat ik bij u kom en u bekendmaak wat u moet doen.</p>
<p class="p"><a name="10:9"></a>9 En het gebeurde, toen <i>Saul</i> zich omkeerde<span title="10:zich omkeerde - Letterlijk: zijn schouder keerde.">&nbsp;*</span> om bij Samuel weg te gaan, dat God zijn hart <i>in</i> een ander veranderde; en al die tekenen overkwamen <i>hem</i> op die dag.</p>
<p class="p"><a name="10:10"></a>10 Toen zij daar <span style="color:blue;" title="\xt 1 Sam. 19:18">*&nbsp;</span>bij de heuvel kwamen, zie, een groep profeten kwam hem tegemoet; en de Geest van de HEERE werd vaardig over hem, en hij profeteerde in hun midden.</p>
<p class="p"><a name="10:11"></a>11 Toen ieder die hem sinds jaar en dag<span title="10:sinds jaar en dag - Letterlijk: gisteren en eergisteren.">&nbsp;*</span> kende, zag dat hij – zie! – met de profeten profeteerde, zei het volk, de een tegen de ander: Wat is er toch gebeurd met de zoon van Kis? Is Saul ook onder de profeten?</p>
<p class="p"><a name="10:12"></a>12 Toen antwoordde iemand daarvandaan: En <span style="color:blue;" title="\xt Gal. 1:24">*&nbsp;</span>wie is hun vader? Daarom is het een spreekwoord geworden: Is Saul <span style="color:blue;" title="\xt 1 Sam. 19:24">*&nbsp;</span>ook onder de profeten?</p>
<p class="p"><a name="10:13"></a>13 Toen hij opgehouden had met profeteren, kwam hij aan op de hoogte.</p>
<p class="p"><a name="10:14"></a>14 De oom van Saul zei tegen hem en zijn knecht: Waar zijn jullie heen gegaan? Hij zei: De ezelinnen zoeken, en toen wij zagen dat ze er niet waren, kwamen wij bij Samuel.</p>
<p class="p"><a name="10:15"></a>15 Toen zei de oom van Saul: Vertel mij toch, wat heeft Samuel tegen jullie gezegd?</p>
<p class="p"><a name="10:16"></a>16 Saul zei tegen zijn oom: Hij heeft ons duidelijk laten weten dat de ezelinnen gevonden waren. Maar de zaak van het koningschap, waar Samuel over gesproken had, vertelde hij hem niet.</p>
<p class="s">Saul tot koning gekozen</p>
<p class="p"><a name="10:17"></a>17 Maar Samuel riep het volk samen bij de HEERE, in Mizpa.</p>
<p class="p"><a name="10:18"></a>18 En hij zei tegen de Israëlieten: Zo heeft de HEERE, de God van Israël, gesproken: Ik heb Israël uit Egypte geleid, en Ik heb u uit de hand van de Egyptenaren gered, en uit de hand van alle koninkrijken die u onderdrukten.</p>
<p class="p"><a name="10:19"></a>19 <span style="color:blue;" title="\xt 1 Sam. 8:7">*&nbsp;</span>Maar u hebt heden uw God verworpen, Die u uit al uw ellenden en uw noden verlost heeft, en u hebt tegen Hem gezegd: Stel een koning over ons aan. <span style="color:blue;" title="\xt 1 Sam. 8:19; 12:12">*&nbsp;</span>Nu dan, stel u op voor het aangezicht van de HEERE, overeenkomstig uw stammen en uw duizenden.</p>
<p class="p"><a name="10:20"></a>20 Toen Samuel al de stammen van Israël naar voren liet komen, <span style="color:blue;" title="\xt Joz. 7:14">*&nbsp;</span>werd de stam van Benjamin <i>door het lot</i> aangewezen.</p>
<p class="p"><a name="10:21"></a>21 Toen hij de stam van Benjamin naar voren liet komen, <i>opgesteld</i> naar zijn geslachten, werd het geslacht van Matri aangewezen; en Saul, de zoon van Kis, werd aangewezen. Ze zochten hem, maar hij werd niet gevonden.</p>
<p class="p"><a name="10:22"></a>22 Toen raadpleegden zij de HEERE opnieuw: Is die man wel hierheen gekomen? De HEERE zei: Zie, hij heeft zich tussen de bagage verstopt.</p>
<p class="p"><a name="10:23"></a>23 Zij snelden erheen en namen hem vandaar mee. Hij ging midden tussen het volk staan, <span style="color:blue;" title="\xt 1 Sam. 9:2">*&nbsp;</span>en van zijn schouders en hoger was hij langer dan heel het volk.</p>
<p class="p"><a name="10:24"></a>24 Toen zei Samuel tegen heel het volk: Ziet u wie de HEERE uitgekozen heeft? Want zoals hij is er niemand onder het hele volk. Toen juichte het hele volk, en zij zeiden: Leve de koning!</p>
<p class="p"><a name="10:25"></a>25 Samuel sprak tot het volk over de bepalingen met betrekking tot het koningschap, schreef <i>ze</i> op een boekrol, en legde die voor het aangezicht van de HEERE. Toen liet Samuel het hele volk gaan, ieder naar zijn huis.</p>
<p class="p"><a name="10:26"></a>26 Saul ging ook naar zijn huis in Gibea, <span style="color:blue;" title="\xt 1 Sam. 13:2">*&nbsp;</span>en uit het leger gingen zij met hem mee van wie God het hart had aangeraakt.</p>
<p class="p"><a name="10:27"></a>27 Maar verdorven lieden zeiden: Hoe zou deze <i>man</i> ons verlossen? <span style="color:blue;" title="\xt 1 Sam. 11:12">*&nbsp;</span>Zij verachtten hem en brachten hem <span style="color:blue;" title="\xt 2 Kron. 17:5">*&nbsp;</span>geen geschenk. Hij hield zich echter doof.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1SA&hoofdstuk=9">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1SA&hoofdstuk=11">&nbsp;&#9658;</a></p>            </p>
          </td>
        </tr>
      </table>
    </body>
</html>

