
<html>
  <head>
    <title>Jeremia 50</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK VAN DE PROFEET</h3></div><div align="center"><h2>JEREMIA</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=49">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=51">&nbsp;&#9658;</a></p><br />
<p class="c">&nbsp;<b>Hoofdstuk 50</b></p>
<p class="s">Profetie over Babel</p>
<p class="p"><a name="50:1"></a>1 Het woord dat de HEERE gesproken heeft tegen Babel, tegen het land van de Chaldeeën, door de dienst van de profeet Jeremia:</p>
<p class="q"><a name="50:2"></a>2 Verkondig onder de heidenvolken, laat het horen,</p>
<p class="q2">hef een banier omhoog, laat het horen,</p>

<p class="q3">verberg het niet, zeg: Babel is ingenomen,</p>

<p class="q">&nbsp;&nbsp;&nbsp;<span style="color:blue;" title="\xt Jes. 46:1; Jer. 51:44">*&nbsp;</span>Bel staat beschaamd, Merodach is verpletterd.</p>

<p class="q2">Zijn afgoden staan beschaamd, zijn stinkgoden zijn verpletterd.</p>

<p class="q"><a name="50:3"></a>3 Want een volk rukt ertegen op vanuit het noorden,</p>
<p class="q2"><i>en</i> dat zal van zijn land een woestenij maken,</p>

<p class="q">&nbsp;&nbsp;&nbsp;zodat er geen inwoner in zal zijn.</p>

<p class="q2">Van mens tot dier – zij zijn weggevlucht, weggegaan.</p>

<p class="q"><a name="50:4"></a>4 In die dagen en in die tijd, spreekt de HEERE,</p>
<p class="q2">zullen de Israëlieten komen, zij en de Judeeërs tezamen</p>

<p class="q">&nbsp;&nbsp;&nbsp;– al wenend zullen zij <i>hun</i> weg gaan –</p>

<p class="q2">en zij zullen de HEERE, hun God, zoeken.</p>

<p class="q"><a name="50:5"></a>5 Zij zullen vragen naar Sion,</p>
<p class="q2">hun gezicht gericht op de weg daarheen.</p>

<p class="q">&nbsp;&nbsp;&nbsp;Zij zullen komen en bij de HEERE gevoegd worden</p>

<p class="q2"><i>met</i> een eeuwig verbond, het zal niet vergeten worden.</p>

<p class="q"><a name="50:6"></a>6 Mijn volk – het waren verloren schapen.</p>
<p class="q2">Hun herders hadden hen misleid, hen naar de bergen geleid.</p>

<p class="q">&nbsp;&nbsp;&nbsp;Zij gingen van berg naar heuvel.</p>

<p class="q2">Zij vergaten hun rustplaats.</p>

<p class="q"><a name="50:7"></a>7 Allen die hen vonden, verslonden hen,</p>
<p class="q2">en hun tegenstanders zeiden: Wij laden geen schuld <i>op ons</i>,</p>

<p class="q">&nbsp;&nbsp;&nbsp;omdat zij gezondigd hebben tegen de HEERE,</p>

<p class="q2">de <span style="color:blue;" title="\xt Jer. 31:23">*&nbsp;</span>woonplaats van de gerechtigheid, ja, de hoop van hun vaderen, de HEERE.</p>

<p class="q"><a name="50:8"></a>8 <span style="color:blue;" title="\xt Jes. 48:20; Jer. 51:6; Openb. 18:4">*&nbsp;</span>Vlucht weg uit het midden van Babel,</p>
<p class="q2">uit het land van de Chaldeeën.</p>

<p class="q">&nbsp;&nbsp;&nbsp;Ga weg, wees als bokken</p>

<p class="q2">voor de kudde uit!</p>

<p class="q"><a name="50:9"></a>9 Want zie, Ik doe opstaan en tegen Babel optrekken</p>
<p class="q2">een menigte van grote volken</p>

<p class="q">&nbsp;&nbsp;&nbsp;uit het land in het noorden. Zij zullen zich ertegen gereedmaken.</p>

<p class="q2">Vandaaruit zal het ingenomen worden.</p>

<p class="q">&nbsp;&nbsp;&nbsp;Hun pijlen zijn als van een bedreven held,</p>

<p class="q2">zonder uitwerking keert er geen terug.</p>

<p class="q"><a name="50:10"></a>10 Chaldea zal tot buit worden.</p>
<p class="q2">Allen die het beroven, zullen verzadigd worden, spreekt de HEERE.</p>

<p class="q"><a name="50:11"></a>11 Omdat u zich verblijdt, omdat u opspringt van vreugde,</p>
<p class="q2">plunderaars van Mijn eigendom,</p>

<p class="q">&nbsp;&nbsp;&nbsp;omdat u dartelt als een kalf <i>in pas</i> gemaaid <i>gras</i>,</p>

<p class="q2">en u hinnikt als machtige <i>paarden</i>,</p>

<p class="q"><a name="50:12"></a>12 staat uw moeder zeer beschaamd.</p>
<p class="q2">Zij die u gebaard heeft, is rood van schaamte.</p>

<p class="q">&nbsp;&nbsp;&nbsp;Zie, <i>Babel</i> is de minste onder de heidenvolken:</p>

<p class="q2">woestijn, dorheid en wildernis.</p>

<p class="q"><a name="50:13"></a>13 Vanwege de grote toorn van de HEERE zal het niet bewoond worden,</p>
<p class="q2">het zal geheel en al een woestenij worden.</p>

<p class="q">&nbsp;&nbsp;&nbsp;<span style="color:blue;" title="\xt Jer. 49:17">*&nbsp;</span>Ieder die Babel voorbij trekt, zal zich ontzetten</p>

<p class="q2">en sissen <i>van afschuw</i> over al zijn wonden.</p>

<p class="q"><a name="50:14"></a>14 Maak u gereed tegen Babel, rondom,</p>
<p class="q2">u allen die de boog spant.</p>

<p class="q">&nbsp;&nbsp;&nbsp;Beschiet het, spaar geen pijl,</p>

<p class="q2">want het heeft tegen de HEERE gezondigd.</p>

<p class="q"><a name="50:15"></a>15 Juich erover, rondom:</p>
<p class="q2">het heeft zich overgegeven.<span title="50:15 het heeft zich overgegeven - Letterlijk: zij heeft haar hand gegeven.">&nbsp;*</span></p>

<p class="q">&nbsp;&nbsp;&nbsp;Zijn torens zijn gevallen,</p>

<p class="q2">zijn muren afgebroken,</p>

<p class="q">&nbsp;&nbsp;&nbsp;want het is de wraak van de HEERE. Wreek u erop,</p>

<p class="q2">doe ermee zoals het <i>zelf</i> heeft gedaan.</p>

<p class="q"><a name="50:16"></a>16 Roei de zaaiers uit van Babel</p>
<p class="q2">en wie de sikkel hanteren in de oogsttijd.</p>

<p class="q">&nbsp;&nbsp;&nbsp;Voor het zwaard van de onderdrukker</p>

<p class="q2">zullen zij omkeren, ieder naar zijn volk,</p>

<p class="q">&nbsp;&nbsp;&nbsp;en vluchten, ieder naar zijn land.</p>

<p class="q"><a name="50:17"></a>17 Israël is een opgedreven schaap,</p>
<p class="q2">leeuwen hebben <i>het</i> opgejaagd.</p>

<p class="q">&nbsp;&nbsp;&nbsp;Eerst heeft de koning van Assyrië het verslonden,</p>

<p class="q2">en ten slotte heeft deze, Nebukadrezar, de koning van Babel, zijn beenderen verbrijzeld.</p>

<p class="p"><a name="50:18"></a>18 Daarom, zo zegt de HEERE van de legermachten, de God van Israël: Zie, Ik ga de koning van Babel en zijn land straffen, zoals ik de <span style="color:blue;" title="\xt 2 Kon. 19:35,37; Jes. 37:36,38">*&nbsp;</span>koning van Assyrië gestraft heb.</p>
<p class="p"><a name="50:19"></a>19 Ik zal Israël terugbrengen naar zijn woonplaats. Het zal de Karmel en de Basan afweiden en op het bergland van Efraïm en Gilead zal het verzadigd worden.</p>
<p class="q"><a name="50:20"></a>20 In die dagen en in die tijd, spreekt de HEERE,</p>
<p class="q2">zal gezocht worden naar de ongerechtigheid van Israël, maar die zal er niet zijn,</p>

<p class="q">&nbsp;&nbsp;&nbsp;en naar de zonden van Juda, maar ze zullen niet gevonden worden,</p>

<p class="q2">want Ik zal vergeving schenken aan wie Ik laat overblijven.</p>

<p class="q"><a name="50:21"></a>21 Tegen het land Merathaïm,</p>
<p class="q2">ruk daartegen op.</p>

<p class="q3">En tegen de inwoners van Pekod,</p>

<p class="q">&nbsp;&nbsp;&nbsp;verwoest en sla met de ban achter hen, spreekt de HEERE,</p>

<p class="q2">en doe overeenkomstig alles wat Ik u geboden heb.</p>

<p class="q"><a name="50:22"></a>22 Er is oorlogsgeschreeuw in het land,</p>
<p class="q2">een grote ramp.<span title="50:22 ramp - Letterlijk: breuk.">&nbsp;*</span></p>

<p class="q"><a name="50:23"></a>23 Hoe is de moker van heel de aarde</p>
<p class="q2">afgehakt en stukgebroken!</p>

<p class="q">&nbsp;&nbsp;&nbsp;Hoe is Babel tot een verschrikking geworden</p>

<p class="q2">onder de heidenvolken!</p>

<p class="q"><a name="50:24"></a>24 Ik heb voor u een strik gezet en u werd ook gevangen, Babel,</p>
<p class="q2">maar zelf wist u het niet.</p>

<p class="q">&nbsp;&nbsp;&nbsp;U bent betrapt en ook gegrepen,</p>

<p class="q2">omdat u zich in de strijd tegen de HEERE hebt gemengd.</p>

<p class="q"><a name="50:25"></a>25 De HEERE heeft Zijn schatkamer geopend</p>
<p class="q2">en de instrumenten van Zijn gramschap naar buiten gebracht,</p>

<p class="q">&nbsp;&nbsp;&nbsp;want dit is een werk van de Heere, de HEERE van de legermachten,</p>

<p class="q2">in het land van de Chaldeeën.</p>

<p class="q"><a name="50:26"></a>26 Kom ertegen op van het einde <i>van de aarde,</i></p>
<p class="q2">open zijn graanschuren,</p>

<p class="q">&nbsp;&nbsp;&nbsp;stapel het op als <i>koren</i>hopen en sla het met de ban,</p>

<p class="q2">laat het geen overblijfsel hebben.</p>

<p class="q"><a name="50:27"></a>27 Breng al zijn jonge stieren om met het zwaard,</p>
<p class="q2">voer ze af ter slachting.</p>

<p class="q">&nbsp;&nbsp;&nbsp;Wee hun, want hun dag is gekomen,</p>

<p class="q2">de tijd van de vergelding aan hen.</p>

<p class="q"><a name="50:28"></a>28 Hoor hen die gevlucht zijn en die ontkomen zijn</p>
<p class="q2">uit het land Babel,</p>

<p class="q">&nbsp;&nbsp;&nbsp;om in Sion te verkondigen</p>

<p class="q2">de wraak van de HEERE, onze God, de wraak voor Zijn tempel:</p>

<p class="q"><a name="50:29"></a>29 Laat <i>u</i> horen tegen Babel, schutters,</p>
<p class="q2">allen die de boog spannen.</p>

<p class="q">&nbsp;&nbsp;&nbsp;Beleger het aan alle kanten,</p>

<p class="q2">laat niemand ervan ontkomen.</p>

<p class="q">&nbsp;&nbsp;&nbsp;Vergeld het naar zijn werk,</p>

<p class="q2">doe het overeenkomstig alles wat het <i>zelf</i> gedaan heeft.</p>

<p class="q">&nbsp;&nbsp;&nbsp;Want het heeft overmoedig gehandeld tegen de HEERE,</p>

<p class="q2">tegen de Heilige van Israël.</p>

<p class="p"><a name="50:30"></a>30 Daarom zullen <span style="color:blue;" title="\xt Jer. 49:26">*&nbsp;</span>zijn jongemannen vallen op zijn pleinen en al zijn strijdbare mannen zullen op die dag verdelgd worden, spreekt de HEERE.</p>
<p class="q"><a name="50:31"></a>31 Zie, Ik zál u, overmoedige!</p>
<p class="q2">spreekt de Heere, de HEERE van de legermachten.</p>

<p class="q">&nbsp;&nbsp;&nbsp;Want uw dag is gekomen,</p>

<p class="q2">de tijd dat Ik u straffen zal.</p>

<p class="q"><a name="50:32"></a>32 Dan zal de overmoedige struikelen en vallen,</p>
<p class="q2">en er is niemand die hem opricht.</p>

<p class="q">&nbsp;&nbsp;&nbsp;Ja, Ik zal een vuur aansteken in zijn steden,</p>

<p class="q2">dat alles om hem heen verteert.</p>

<p class="q"><a name="50:33"></a>33 Zo zegt de HEERE van de legermachten:</p>
<p class="q">&nbsp;&nbsp;&nbsp;De Israëlieten zijn onderdrukt geweest,</p>

<p class="q2">tezamen met de Judeeërs.</p>

<p class="q">&nbsp;&nbsp;&nbsp;Allen die hen gevangen hadden, hebben hen vastgehouden,</p>

<p class="q2">zij hebben geweigerd hen los te laten.</p>

<p class="q"><a name="50:34"></a>34 <i>Maar</i> hun Verlosser is sterk,</p>
<p class="q2">HEERE van de legermachten is Zijn Naam.</p>

<p class="q">&nbsp;&nbsp;&nbsp;Hij zal hun rechtszaak zeker voeren,</p>

<p class="q2">opdat Hij het land tot rust zal brengen,</p>

<p class="q3">maar de inwoners van Babel doet Hij sidderen.</p>

<p class="q"><a name="50:35"></a>35 Het zwaard over de Chaldeeën, spreekt de HEERE,</p>
<p class="q2">en over de inwoners van Babel,</p>

<p class="q3">over zijn vorsten en over zijn wijzen!</p>

<p class="q"><a name="50:36"></a>36 Het zwaard over die snoevers, zodat zij dwaas zullen handelen,</p>
<p class="q2">het zwaard over zijn helden, zodat zij ontstellen!</p>

<p class="q"><a name="50:37"></a>37 Het zwaard over zijn paarden en over zijn strijdwagens,</p>
<p class="q2">over alle mensen van allerlei herkomst die in zijn midden zijn, zodat zij als vrouwen worden!</p>

<p class="q">&nbsp;&nbsp;&nbsp;Het zwaard over zijn schatten, zodat zij geplunderd worden!</p>

<p class="q"><a name="50:38"></a>38 De droogte over zijn wateren, zodat zij droogvallen!</p>
<p class="q">&nbsp;&nbsp;&nbsp;Want het is een land van beelden.</p>

<p class="q2">Zij gedragen zich als een waanzinnige door verschrikkelijke <i>afgoden</i>!</p>

<p class="q"><a name="50:39"></a>39 Daarom zullen er wilde woestijndieren met hyena's wonen,</p>
<p class="q2">struisvogels zullen er wonen.</p>

<p class="q">&nbsp;&nbsp;&nbsp;Er zal voor altijd niet meer <i>in</i> worden gewoond,</p>

<p class="q2">van generatie op generatie zal het niet worden bewoond.</p>

<p class="q"><a name="50:40"></a>40 <span style="color:blue;" title="\xt Gen. 19:25; Jer. 49:18">*&nbsp;</span>Zoals God Sodom</p>
<p class="q2">en Gomorra en de naburige <i>plaatsen</i> ervan ondersteboven heeft gekeerd,</p>

<p class="q3">spreekt de HEERE,</p>

<p class="q">&nbsp;&nbsp;&nbsp;<i>zo</i> zal niemand daar wonen</p>

<p class="q2">en geen mensenkind erin verblijven.</p>

<p class="q"><a name="50:41"></a>41 Zie, <span style="color:blue;" title="\xt Jer. 6:22 enz.">*&nbsp;</span>er komt een volk uit het noorden,</p>
<p class="q2">een grote natie,</p>

<p class="q">&nbsp;&nbsp;&nbsp;en talrijke koningen worden opgewekt</p>

<p class="q2">van de uithoeken van de aarde.</p>

<p class="q"><a name="50:42"></a>42 Boog en werpspies hanteren zij,</p>
<p class="q2">meedogenloos zijn zij, zij zullen geen medelijden hebben.</p>

<p class="q">&nbsp;&nbsp;&nbsp;Hun stem bruist als de zee,</p>

<p class="q2">op paarden rijden zij,</p>

<p class="q">&nbsp;&nbsp;&nbsp;als mannen voor de strijd opgesteld,</p>

<p class="q2">tegen u, dochter van Babel.</p>

<p class="q"><a name="50:43"></a>43 Toen de koning van Babel het bericht over hen hoorde,</p>
<p class="q2">verloor hij de moed.<span title="50:43 verloor hij de moed - Letterlijk: werden zijn handen slap.">&nbsp;*</span></p>

<p class="q">&nbsp;&nbsp;&nbsp;<span style="color:blue;" title="\xt Jer. 49:24">*&nbsp;</span>Benauwdheid greep hem aan,</p>

<p class="q2">smart als van een barende <i>vrouw</i>.</p>

<p class="q"><a name="50:44"></a>44 <span style="color:blue;" title="\xt Jer. 49:19 enz.">*&nbsp;</span>Zie, zoals een leeuw zal hij opkomen</p>
<p class="q2">uit de trots van de Jordaan tegen de sterke woonplaats,</p>

<p class="q">&nbsp;&nbsp;&nbsp;want in een ogenblik zal Ik hem eruit doen wegsnellen.</p>

<p class="q2">En wie <i>daarvoor</i> uitgekozen is, zal Ik erover aanstellen.</p>

<p class="q">&nbsp;&nbsp;&nbsp;Want <span style="color:blue;" title="\xt Job 41:1; Jer. 49:19">*&nbsp;</span>wie is Mij gelijk en wie zou Mij dagvaarden?</p>

<p class="q2">En wie is die herder die voor Mijn aangezicht standhouden zou?</p>

<p class="q"><a name="50:45"></a>45 Daarom, hoor het <span style="color:blue;" title="\xt Jer. 49:20">*&nbsp;</span>raadsbesluit van de HEERE</p>
<p class="q2">dat Hij over Babel genomen heeft,</p>

<p class="q">&nbsp;&nbsp;&nbsp;en Zijn plannen die Hij bedacht heeft</p>

<p class="q2">tegen het land van de Chaldeeën:</p>

<p class="q">&nbsp;&nbsp;&nbsp;Voorwaar, de geringsten van de kudde zullen hen wegslepen!</p>

<p class="q2">Voorwaar, men zal de woonplaats boven hen verwoesten!</p>

<p class="q"><a name="50:46"></a>46 Van het gerucht dat Babel ingenomen is,</p>
<p class="q2">beeft de <span style="color:blue;" title="\xt Jer. 49:21">*&nbsp;</span>aarde</p>

<p class="q3">en geschreeuw wordt gehoord onder de volken.</p>

<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JER&hoofdstuk=49">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JER&hoofdstuk=51">&nbsp;&#9658;</a></p>            </p>
          </td>
        </tr>
      </table>
    </body>
</html>

