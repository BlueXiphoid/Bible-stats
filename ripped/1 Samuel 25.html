
<html>
  <head>
    <title>1 Samuel 25</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET EERSTE BOEK</h3></div><div align="center"><h2>SAMUEL</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1SA&hoofdstuk=24">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1SA&hoofdstuk=26">&nbsp;&#9658;</a></p><br />
<p class="c">&nbsp;<b>Hoofdstuk 25</b></p>
<p class="s">De dood van Samuel</p>
<p class="p"><a name="25:1"></a>1 <span style="color:blue;" title="\xt Sam. 28:3">*&nbsp;</span>Samuel stierf; en heel Israël kwam bijeen, zij bedreven rouw over hem en begroeven hem bij zijn huis in Rama. David stond op en trok naar de woestijn Paran.</p>
<p class="s">Nabal en Abigaïl</p>
<p class="p"><a name="25:2"></a>2 Nu was er in Maon een man die in Karmel zijn bedrijf had. Die man was zeer aanzienlijk: hij had drieduizend schapen en duizend geiten. Hij was bij het scheren van zijn schapen in Karmel.</p>
<p class="p"><a name="25:3"></a>3 De naam van de man was Nabal, en de naam van zijn vrouw was Abigaïl. De vrouw was goed van verstand en mooi van gestalte, maar de man was hard en slecht in <i>zijn</i> optreden. Hij was een nakomeling van Kaleb.</p>
<p class="p"><a name="25:4"></a>4 Toen David in de woestijn hoorde dat Nabal zijn schapen aan het scheren was,</p>
<p class="p"><a name="25:5"></a>5 stuurde David <i>er</i> tien knechten <i>heen</i>. David zei tegen de knechten: Ga naar Karmel, en als jullie bij Nabal komen, moeten jullie hem in mijn naam naar <i>zijn</i> welstand vragen.</p>
<p class="p"><a name="25:6"></a>6 Dit moeten jullie zeggen tegen die <i>man, die in voorspoed</i> leeft: Vrede voor u, vrede voor uw huis, en vrede voor alles wat u hebt!</p>
<p class="p"><a name="25:7"></a>7 Welnu, ik heb gehoord dat er schaapscheerders bij u zijn. Nu dan, de herders die u hebt, zijn bij ons geweest; wij hebben hen niet lastiggevallen, en zij hebben al de dagen die zij in Karmel geweest zijn, ook niets gemist.</p>
<p class="p"><a name="25:8"></a>8 Vraag het uw knechten en zij zullen het u vertellen. Laat deze knechten daarom genade vinden in uw ogen, want wij zijn gekomen op een goede dag. Geef toch uw dienaren en uw zoon David wat uw hand zal vinden.</p>
<p class="p"><a name="25:9"></a>9 De knechten van David kwamen en spraken namens David overeenkomstig al die woorden tot Nabal. Toen zij zwegen,</p>
<p class="p"><a name="25:10"></a>10 antwoordde Nabal de dienaren van David: Wie is David, en wie is de zoon van Isaï? Er zijn <i>vandaag</i> de dag zoveel slaven die losbreken, ieder bij zijn heer vandaan.</p>
<p class="p"><a name="25:11"></a>11 Zou ik dan mijn brood, mijn water en mijn vlees nemen, dat ik voor mijn schaapscheerders geslacht heb, en zou ik het aan mannen geven van wie ik niet weet waar zij vandaan komen?</p>
<p class="p"><a name="25:12"></a>12 Toen keerden de knechten van David om en gingen de weg terug; zij kwamen <i>bij David</i> en vertelden hem overeenkomstig al deze woorden.</p>
<p class="p"><a name="25:13"></a>13 David zei tegen zijn mannen: Laat ieder zijn zwaard aangorden. Toen gordde ieder zijn zwaard aan, en ook David gordde zijn zwaard aan. Ongeveer vierhonderd man trok achter David aan en tweehonderd bleven er bij de bagage.</p>
<p class="p"><a name="25:14"></a>14 Maar een knecht uit <i>het midden</i> van de knechten vertelde dit aan Abigaïl, de vrouw van Nabal, en zei: Zie, David heeft boden gestuurd uit de woestijn om onze heer te groeten; maar hij is tegen hen uitgevaren.</p>
<p class="p"><a name="25:15"></a>15 De mannen zijn echter erg goed voor ons geweest; wij zijn niet lastiggevallen en wij hebben alle dagen <i>dat</i> wij met hen omgingen, toen wij op het veld waren, niets gemist.</p>
<p class="p"><a name="25:16"></a>16 Toen wij de schapen weidden, zijn zij alle dagen dat wij bij hen waren, een muur om ons heen geweest, zowel 's nachts als overdag.</p>
<p class="p"><a name="25:17"></a>17 Nu dan, besef <i>dit</i>, en zie wat u doen kunt, want het kwaad is ten volle over onze heer en heel zijn huis besloten. Hij is een verdorven man, met wie niet te praten valt.<span title="25:met wie niet te praten valt - Letterlijk: zonder met hem te spreken.">&nbsp;*</span></p>
<p class="p"><a name="25:18"></a>18 Toen haastte Abigaïl zich; zij nam tweehonderd broden, twee zakken wijn, vijf toebereide schapen, vijf maten geroosterd koren, honderd rozijnenkoeken en tweehonderd klompen vijgen, en legde <i>dat alles</i> op ezels.</p>
<p class="p"><a name="25:19"></a>19 En zij zei tegen haar knechten: Trek voor mij uit; zie, ik kom achter jullie aan. Maar aan haar man Nabal vertelde zij het niet.</p>
<p class="p"><a name="25:20"></a>20 Toen zij op de ezel reed en <i>de berg</i> afdaalde, door de bergwand aan het gezicht onttrokken,<span title="25:door de bergwand aan het gezicht onttrokken - Letterlijk: in het verborgene van de berg.">&nbsp;*</span> zie, toen gebeurde het dat David en zijn mannen haar tegemoetkwamen; en zij ontmoette hen.</p>
<p class="p"><a name="25:21"></a>21 David had gezegd: Werkelijk, ik heb voor niets alles bewaakt wat deze <i>man</i> in de woestijn heeft, zodat er niets gemist wordt van alles wat hij heeft; hij heeft mij kwaad voor goed vergolden.</p>
<p class="p"><a name="25:22"></a>22 God mag zó en nog veel erger doen met de vijanden van David, als ik van alles wat hij heeft, <i>één</i> man<span title="25:man - Letterlijk: wie tegen de wand plast; zie ook vers 34.">&nbsp;*</span> tot morgen overlaat!</p>
<p class="p"><a name="25:23"></a>23 Toen Abigaïl David zag, haastte zij zich en kwam van de ezel af. Vervolgens wierp zij zich voor David op haar gezicht en boog zich ter aarde.</p>
<p class="p"><a name="25:24"></a>24 Zij viel aan zijn voeten en zei: Och, mijn heer, op mij rust de misdaad; laat uw dienares toch spreken ten aanhoren van u, en luister naar de woorden van uw dienares.</p>
<p class="p"><a name="25:25"></a>25 Laat mijn heer toch geen aandacht schenken aan<span title="25:geen aandacht schenken aan - Letterlijk: zijn hart niet zetten op.">&nbsp;*</span> deze verdorven man, aan Nabal, want zoals zijn naam is, zo is hij: Nabal is zijn naam en er is dwaasheid in hem. Maar ik, uw dienares, heb de knechten van mijn heer, die u gezonden hebt, niet gezien.</p>
<p class="p"><a name="25:26"></a>26 En nu, mijn heer, <i>zo waar</i> de HEERE leeft en u zelf leeft, het is de HEERE Die u verhinderd heeft tot bloedschuld te komen, en dat uw <i>eigen</i> hand u verlossing schenken zou. En nu, mogen uw vijanden en zij die kwaadwillend zijn tegenover mijn heer, worden als Nabal!</p>
<p class="p"><a name="25:27"></a>27 Welnu, dit is het geschenk<span title="25:het geschenk - Letterlijk: de zegen.">&nbsp;*</span> dat uw dienares voor mijn heer meegebracht heeft, opdat het gegeven zal worden aan de knechten die mijn heer volgen.</p>
<p class="p"><a name="25:28"></a>28 Vergeef toch uw dienares de overtreding, want de HEERE zal voor mijn heer zeker een blijvend <i>konings</i>huis maken, omdat mijn heer de oorlogen van de HEERE voert en er <i>al</i> uw <i>levens</i>dagen geen kwaad bij u gevonden is.</p>
<p class="p"><a name="25:29"></a>29 Wanneer er een mens opstaat om u te vervolgen en naar het leven te staan, zal het leven van mijn heer veilig zijn in de buidel van de levenden bij de HEERE, uw God. Het leven van uw vijanden echter zal Hij wegslingeren midden uit de holte van de slinger.</p>
<p class="p"><a name="25:30"></a>30 En het zal gebeuren, wanneer de HEERE aan mijn heer zal doen naar al het goede dat Hij over u gesproken heeft, en Hij u aanstelt tot een vorst over Israël,</p>
<p class="p"><a name="25:31"></a>31 dat dit dan voor u, mijn heer, niet tot struikelblok of tot aanstoot voor <i>uw</i> hart zal zijn, dat u namelijk zonder reden bloed vergoten hebt en dat mijn heer zich <i>zelf</i> verlossing geschonken heeft. En wanneer de HEERE mijn heer welgedaan heeft, denk dan aan uw dienares.</p>
<p class="p"><a name="25:32"></a>32 Toen zei David tegen Abigaïl: Gezegend zij de HEERE, de God van Israël, Die u op deze dag mij tegemoet gezonden heeft!</p>
<p class="p"><a name="25:33"></a>33 Gezegend is uw raad en gezegend bent u, dat u mij op deze dag verhinderd hebt tot bloedschuld te komen, en <i>dat</i> mijn <i>eigen</i> hand mij verlossing geschonken zou hebben!</p>
<p class="p"><a name="25:34"></a>34 Want zeker, <i>zo waar</i> de HEERE leeft, de God van Israël, Die mij verhinderd heeft u kwaad te doen: wanneer u zich niet gehaast had mij tegemoet te komen, dan was er van Nabal niet <i>één</i> man tot aan het morgenlicht overgebleven!</p>
<p class="p"><a name="25:35"></a>35 Toen nam David uit haar hand aan wat zij voor hem meegebracht had, en hij zei tegen haar: Ga in vrede naar uw huis; zie, ik heb naar uw stem geluisterd en ben u ter wille.<span title="25:ben u ter wille - Letterlijk: heb uw aangezicht opgenomen.">&nbsp;*</span></p>
<p class="p"><a name="25:36"></a>36 Toen Abigaïl bij Nabal kwam, zie, toen hield hij <i>juist</i> een maaltijd in zijn huis, als een koningsmaal. Het hart van Nabal was vrolijk in hem en hij was erg dronken. Daarom vertelde zij hem tot het morgenlicht geen woord, kort of lang.</p>
<p class="p"><a name="25:37"></a>37 's Morgens, toen de wijn uit Nabal gegaan was, gebeurde het dat zijn vrouw hem deze dingen vertelde. Toen bestierf hem het hart in zijn binnenste en hij werd als een steen.</p>
<p class="p"><a name="25:38"></a>38 En <i>na</i> ongeveer tien dagen gebeurde het dat de HEERE Nabal zo trof dat hij stierf.</p>
<p class="p"><a name="25:39"></a>39 Toen David hoorde dat Nabal dood was, zei hij: Gezegend zij de HEERE, Die het voor mij opgenomen heeft, vanwege mijn smaad, van de hand van Nabal, en Zijn dienaar weerhouden heeft van het kwade, en <i>dat</i> de HEERE het kwaad van Nabal op diens hoofd heeft doen terugkeren! En David stuurde <i>boden</i> eropuit en liet <i>hen</i> met Abigaïl bespreken dat hij haar tot vrouw wilde nemen.</p>
<p class="p"><a name="25:40"></a>40 Toen de dienaren van David bij Abigaïl in Karmel gekomen waren, spraken zij tot haar: David heeft ons naar u toe gestuurd om u zich tot vrouw te nemen.</p>
<p class="p"><a name="25:41"></a>41 Toen stond zij op, boog zich met het gezicht ter aarde en zei: Zie, uw dienares is als een slavin om de voeten van de dienaren van mijn heer te wassen.</p>
<p class="p"><a name="25:42"></a>42 Abigaïl haastte zich, stond op en reed op een ezel, en haar vijf meisjes met haar, die haar op de voet volgden. Zij ging achter de boden van David aan en werd hem tot vrouw.</p>
<p class="p"><a name="25:43"></a>43 Ook nam David Ahinoam uit Jizreël <i>tot vrouw</i>; zo waren ook die twee hem tot vrouw.</p>
<p class="p"><a name="25:44"></a>44 <span style="color:blue;" title="\xt 2 Sam. 3:15">*&nbsp;</span>Saul had namelijk zijn dochter Michal, de vrouw van David, aan Palti gegeven, de zoon van Laïs, die uit Gallim <i>kwam</i>.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=1SA&hoofdstuk=24">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=1SA&hoofdstuk=26">&nbsp;&#9658;</a></p>            </p>
          </td>
        </tr>
      </table>
    </body>
</html>

