
<html>
  <head>
    <title>Richteren 20</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET BOEK</h3></div><div align="center"><h2>RICHTEREN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=19">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=21">&nbsp;&#9658;</a></p><br />
<p class="c">&nbsp;<b>Hoofdstuk 20</b></p>
<p class="s">De strijd van de stammen tegen Benjamin</p>
<p class="p"><a name="20:1"></a>1 Toen trokken alle Israëlieten uit en de gemeenschap verzamelde zich als één man, vanaf Dan tot Berseba, ook het land van Gilead, bij de HEERE in Mizpa.</p>
<p class="p"><a name="20:2"></a>2 En de leiders<span title="20:leiders - Letterlijk: de hoeken.">&nbsp;*</span> van heel het volk, <i>van</i> al de stammen van Israël, stelden zich op aan <i>het hoofd van</i> het verzamelde volk van God: vierhonderdduizend man voetvolk dat het zwaard kon hanteren.<span title="20:dat het zwaard kon hanteren - Letterlijk: die het zwaard uittrokken; zie ook verzen 15, 17, 25, 35 en 46.">&nbsp;*</span></p>
<p class="p"><a name="20:3"></a>3 De Benjaminieten hoorden dat de Israëlieten opgetrokken waren naar Mizpa. En de Israëlieten zeiden: Spreek, hoe is dit kwaad gebeurd?</p>
<p class="p"><a name="20:4"></a>4 Daarop antwoordde de Levitische man, de man van de vrouw die gedood was, en zei: Ik kwam met mijn bijvrouw in Gibea, dat tot Benjamin behoort, om <i>er</i> te overnachten.</p>
<p class="p"><a name="20:5"></a>5 Maar de burgers van Gibea stonden tegen mij op. Zij omsingelden 's nachts het huis omwille van mij. Zij dachten mij te doden en hebben mijn bijvrouw <i>zo</i> verkracht dat zij gestorven is.</p>
<p class="p"><a name="20:6"></a>6 Toen greep ik mijn bijvrouw en deelde haar in stukken en stuurde haar heel het land door dat erfelijk bezit is van Israël, omdat zij een schandelijke daad en een dwaasheid in Israël hadden verricht.</p>
<p class="p"><a name="20:7"></a>7 Zie, u bent allen Israëlieten. Geef hier uw mening en raad!<span title="20:Geef hier uw mening en raad - Letterlijk: Geef voor uzelf hier woord en raad.">&nbsp;*</span></p>
<p class="p"><a name="20:8"></a>8 Toen stond heel het volk als één man op en zei: Niemand van ons zal naar zijn tent gaan en niemand van ons zal van <i>hier</i> weggaan naar zijn huis.</p>
<p class="p"><a name="20:9"></a>9 Welnu dan, dit is wat wij met Gibea zullen doen: ertegen <i>optrekken</i>, volgens het lot.</p>
<p class="p"><a name="20:10"></a>10 Wij zullen uit alle stammen van Israël tien man op de honderd nemen, honderd op de duizend en duizend op de tienduizend, om proviand mee te nemen voor het volk, zodat het, wanneer het in Geba in Benjamin komt, <i>met hen</i> kan doen overeenkomstig al de dwaasheid die zij in Israël gedaan hebben.</p>
<p class="p"><a name="20:11"></a>11 Zo verzamelden alle mannen van Israël zich tegen deze stad, verbonden als één man.</p>
<p class="p"><a name="20:12"></a>12 De stammen van Israël stuurden mannen door heel de stam van Benjamin om te zeggen: Wat is dit voor een kwaad dat onder u gebeurd is?</p>
<p class="p"><a name="20:13"></a>13 Lever ons nu die mannen uit, die <span style="color:blue;" title="\xt Richt. 19:22">*&nbsp;</span>verderfelijke lieden die in Gibea zijn, zodat wij hen doden en het kwaad uit Israël weg kunnen doen. <span style="color:blue;" title="\xt Hos. 9:9; 10:9">*&nbsp;</span>De Benjaminieten wilden echter niet naar de stem van hun broeders, de Israëlieten, luisteren.</p>
<p class="p"><a name="20:14"></a>14 De Benjaminieten verzamelden zich daarentegen vanuit <i>hun</i> steden in Gibea om tegen de Israëlieten ten strijde te trekken.</p>
<p class="p"><a name="20:15"></a>15 En de Benjaminieten uit de steden werden op die dag geteld: zesentwintigduizend man die het zwaard konden hanteren. Daarnaast werden de inwoners van Gibea geteld: zevenhonderd van de beste mannen.</p>
<p class="p"><a name="20:16"></a>16 Onder al dit volk waren zevenhonderd van de beste mannen <span style="color:blue;" title="\xt Richt. 3:15">*&nbsp;</span>linkshandig. Ieder van hen kon haarfijn met een steen slingeren zonder te missen.</p>
<p class="p"><a name="20:17"></a>17 Ook de mannen van Israël werden geteld, Benjamin niet meegerekend: vierhonderdduizend man die het zwaard konden hanteren. Dit waren allemaal strijdbare mannen.</p>
<p class="p"><a name="20:18"></a>18 Zo stonden de Israëlieten op en trokken naar het huis van God, raadpleegden God en zeiden: Wie van ons moet als eerste ten strijde trekken tegen de Benjaminieten? En de HEERE zei: Juda als eerste.</p>
<p class="p"><a name="20:19"></a>19 Vervolgens stonden de Israëlieten in de morgen op en sloegen hun kamp op <i>om te strijden</i> tegen Gibea.</p>
<p class="p"><a name="20:20"></a>20 En de mannen van Israël trokken ten strijde tegen Benjamin. Vervolgens stelden de mannen van Israël zich tegen hen op voor de strijd tegen Gibea.</p>
<p class="p"><a name="20:21"></a>21 Toen trokken de Benjaminieten Gibea uit en richtten die dag verderf aan in Israël: tweeëntwintigduizend man <i>viel</i> ter aarde.</p>
<p class="p"><a name="20:22"></a>22 Maar het volk, de mannen van Israël, vatte moed, en zij stelden zich opnieuw op voor de strijd, op de plaats waar zij zich de vorige dag voor de strijd hadden opgesteld.</p>
<p class="p"><a name="20:23"></a>23 En de Israëlieten trokken op en huilden voor het aangezicht van de HEERE tot 's avonds toe. Zij raadpleegden de HEERE en zeiden: Zal ik opnieuw de strijd aanbinden met mijn broeder, de Benjaminieten? En de HEERE zei: Trek tegen hem op.</p>
<p class="p"><a name="20:24"></a>24 Maar toen de Israëlieten de volgende dag de Benjaminieten naderden,</p>
<p class="p"><a name="20:25"></a>25 trok Benjamin hun op de tweede dag vanuit Gibea tegemoet en zij richtten verderf aan onder de Israëlieten: nog achttienduizend man <i>viel</i> ter aarde. Al dezen konden het zwaard hanteren.</p>
<p class="p"><a name="20:26"></a>26 Toen trokken alle Israëlieten, ja heel het volk, op en kwamen bij het huis van God en huilden. En zij bleven daar voor het aangezicht van de HEERE en vastten die dag tot 's avonds toe. Ook brachten zij brandoffers en dankoffers voor het aangezicht van de HEERE.</p>
<p class="p"><a name="20:27"></a>27 En de Israëlieten raadpleegden de HEERE, want in die dagen bevond zich daar de ark van het verbond van God.</p>
<p class="p"><a name="20:28"></a>28 En Pinehas, de zoon van Eleazar, de zoon van Aäron, stond in die dagen voor Zijn aangezicht en zei: Zal ik nog eens ten strijde trekken tegen mijn broeder, de Benjaminieten, of zal ik <i>ervan</i> afzien? En de HEERE zei: Trek op, want morgen zal Ik hem in uw hand geven.</p>
<p class="p"><a name="20:29"></a>29 <span style="color:blue;" title="\xt Joz. 8:4">*&nbsp;</span>Toen legde Israël hinderlagen rondom tegen Gibea.</p>
<p class="p"><a name="20:30"></a>30 En op de derde dag trokken de Israëlieten op tegen de Benjaminieten en zij stelden zich op tegen Gibea, zoals de andere keren.<span title="20:zoals de andere keren - Letterlijk: zoals keer op keer; zie ook vers 31.">&nbsp;*</span></p>
<p class="p"><a name="20:31"></a>31 Vervolgens trokken de Benjaminieten <i>de stad</i> uit, het volk tegemoet. Ze werden van de stad weggelokt en begonnen zoals de andere keren slachtoffers te maken onder het volk, op de hoofdwegen door het <i>open</i> veld, waarvan de ene omhoog voert naar het huis van God en de andere naar Gibea: ongeveer dertig man van Israël.</p>
<p class="p"><a name="20:32"></a>32 Toen zeiden de Benjaminieten: Zij zijn voor onze <i>ogen</i> verslagen zoals eerst. Maar de Israëlieten zeiden: Laten wij vluchten en hen van de stad weglokken, naar de hoofdwegen.</p>
<p class="p"><a name="20:33"></a>33 Daarop stonden alle mannen van Israël op van hun plaats en stelden zich op bij Baäl-Tamar. Ook kwam <i>het deel van</i> Israël dat in hinderlaag lag, uit zijn plaats tevoorschijn, uit de open plek bij Geba.</p>
<p class="p"><a name="20:34"></a>34 En tienduizend van de beste mannen van heel Israël kwamen van tegenover Gibea. De strijd werd zwaar. Zij wisten echter niet dat het onheil hen treffen zou.</p>
<p class="p"><a name="20:35"></a>35 Toen versloeg de HEERE Benjamin, voor <i>de ogen van</i> Israël, zodat de Israëlieten op die dag van Benjamin vijfentwintigduizend en honderd man neersloegen. Al dezen konden het zwaard hanteren.</p>
<p class="p"><a name="20:36"></a>36 En de Benjaminieten zagen dat zij verslagen waren. Want de mannen van Israël gaven de Benjaminieten ruimte, omdat zij vertrouwden op de hinderlaag die zij tegen Gibea gelegd hadden.</p>
<p class="p"><a name="20:37"></a>37 Zij die in hinderlaag lagen, haastten zich en overvielen Gibea. Ja, zij die in hinderlaag hadden gelegen, trokken op en sloegen heel de stad met de scherpte van het zwaard.</p>
<p class="p"><a name="20:38"></a>38 De mannen van Israël hadden met <i>de mannen</i> die in hinderlaag hadden gelegen, de afspraak <i>gemaakt</i> dat dezen een grote rookwolk uit de stad zouden laten opstijgen,</p>
<p class="p"><a name="20:39"></a>39 <i>en</i> dat de mannen van Israël zich <i>vervolgens</i> om zouden keren in de strijd. Nu was Benjamin begonnen met slachtoffers te maken onder de mannen van Israël: ongeveer dertig man. Zij zeiden namelijk: Zij zijn ongetwijfeld geheel en al voor onze <i>ogen</i> verslagen, net als in de eerdere strijd.</p>
<p class="p"><a name="20:40"></a>40 Toen begon de <i>rook</i>wolk op te stijgen uit de stad, een pilaar van rook. Toen Benjamin vervolgens achteromkeek, zie, de hele stad was opgegaan <i>in vlammen die</i> naar de hemel <i>stegen</i>.</p>
<p class="p"><a name="20:41"></a>41 Toen keerden de mannen van Israël zich om, en de mannen van Benjamin werden door schrik overmand, want zij zagen dat het onheil hen getroffen had.</p>
<p class="p"><a name="20:42"></a>42 Daarom keerden zij voor <i>de ogen</i> van de mannen van Israël in de richting van de woestijn. De strijd achtervolgde hen echter, en <i>de mannen</i> uit de steden sloegen hen in hun midden neer.</p>
<p class="p"><a name="20:43"></a>43 Zij omsingelden Benjamin, zij achtervolgden hem, zij liepen hem met gemak onder de voet, tot tegenover Gibea, aan de kant waar de zon opgaat.</p>
<p class="p"><a name="20:44"></a>44 Er vielen van Benjamin achttienduizend man. Dit waren allemaal strijdbare mannen.</p>
<p class="p"><a name="20:45"></a>45 Daarop keerden zij zich om en vluchtten naar de woestijn, naar de rots van Rimmon. Zij hielden echter <i>nog</i> een nalezing onder hen op de hoofdwegen: vijfduizend man. Verder achtervolgden zij hen tot aan Gideom toe en doodden <i>nog eens</i> tweeduizend man van hen.</p>
<p class="p"><a name="20:46"></a>46 Zo was <i>het aantal van</i> allen die op die dag van Benjamin vielen, vijfentwintigduizend man, die het zwaard konden hanteren. Dit waren allemaal strijdbare mannen.</p>
<p class="p"><a name="20:47"></a>47 Zeshonderd man echter keerde zich om en vluchtte naar de woestijn, naar de <span style="color:blue;" title="\xt Richt. 21:13">*&nbsp;</span>rots van Rimmon, en zij bleven vier maanden bij de rots van Rimmon.</p>
<p class="p"><a name="20:48"></a>48 En de mannen van Israël keerden naar de Benjaminieten terug en sloegen hen met de scherpte van het zwaard, van de hele stad tot de dieren, ja, tot alles toe wat aangetroffen werd. Ook staken zij alle steden die aangetroffen werden, in brand.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JDG&hoofdstuk=19">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JDG&hoofdstuk=21">&nbsp;&#9658;</a></p>            </p>
          </td>
        </tr>
      </table>
    </body>
</html>

