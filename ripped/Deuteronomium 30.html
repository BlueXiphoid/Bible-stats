
<html>
  <head>
    <title>Deuteronomium 30</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET VIJFDE BOEK VAN MOZES</h3></div><div align="center"><h2>DEUTERONOMIUM</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DEU&hoofdstuk=29">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DEU&hoofdstuk=31">&nbsp;&#9658;</a></p><br />
<p class="c">&nbsp;<b>Hoofdstuk 30</b></p>
<p class="s">Beloften van verlossing</p>
<p class="p"><a name="30:1"></a>1 Het zal gebeuren, wanneer al deze dingen, de zegen en de vervloeking die ik u voorgehouden heb, over u komen, dat u het weer ter harte zult nemen onder alle volken waarheen de HEERE, uw God, u verdreven heeft.</p>
<p class="p"><a name="30:2"></a>2 En u zult zich bekeren tot de HEERE, uw God, en Zijn stem gehoorzaam zijn, u en uw kinderen, met heel uw hart en met heel uw ziel, overeenkomstig alles wat ik u heden gebied.</p>
<p class="p"><a name="30:3"></a>3 Dan zal de HEERE, uw God, een omkeer brengen in <span style="color:blue;" title="\xt Neh. 1:8; Ps. 106:45; Jer. 32:37">*&nbsp;</span>uw gevangenschap en Zich over u ontfermen. Hij zal u weer bijeenbrengen uit al de volken waarheen de HEERE, uw God, u verspreid had.</p>
<p class="p"><a name="30:4"></a>4 <span style="color:blue;" title="\xt Neh. 1:9">*&nbsp;</span>Al bevonden uw verdrevenen zich aan het einde van de hemel, <i>toch</i> zal de HEERE, uw God, u vandaar bijeenbrengen en u vandaar weghalen.</p>
<p class="p"><a name="30:5"></a>5 En de HEERE, uw God, zal u naar het land brengen dat uw vaderen in bezit hadden, en u zult het <i>weer</i> in bezit nemen; en Hij zal u goeddoen en u talrijker maken dan uw vaderen.</p>
<p class="p"><a name="30:6"></a>6 De HEERE, uw God, <span style="color:blue;" title="\xt Jer. 32:39; Ezech. 11:19; 36:26">*&nbsp;</span>zal uw hart en het hart van uw nageslacht besnijden, om de HEERE, uw God, lief te hebben met heel uw hart en met heel uw ziel, zodat u leven zult.</p>
<p class="p"><a name="30:7"></a>7 De HEERE, uw God, zal al deze vervloekingen op uw vijanden leggen en op hen die u haten <i>en</i> die u vervolgd hebben.</p>
<p class="p"><a name="30:8"></a>8 En ú zult zich bekeren, de stem van de HEERE gehoorzaam zijn en al Zijn geboden, die ik u heden gebied, houden.</p>
<p class="p"><a name="30:9"></a>9 <span style="color:blue;" title="\xt Deut. 28:11">*&nbsp;</span>De HEERE, uw God, zal u overvloed geven in al het werk van uw handen, in de vrucht van uw schoot, in de vrucht van uw vee en in de vrucht van uw land, ten goede. Want de HEERE zal Zich weer ten goede over u verblijden, zoals Hij Zich over uw vaderen verblijd heeft,</p>
<p class="p"><a name="30:10"></a>10 wanneer u de stem van de HEERE, uw God, gehoorzaam bent door Zijn geboden en Zijn verordeningen, die in dit wetboek geschreven zijn, in acht te nemen; wanneer u zich bekeert tot de HEERE, uw God, met heel uw hart en met heel uw ziel.</p>
<p class="p"><a name="30:11"></a>11 Want dit gebod, dat ik u heden gebied, is niet te moeilijk voor <span style="color:blue;" title="\xt Jes. 45:19">*&nbsp;</span>u en het is niet ver weg.</p>
<p class="p"><a name="30:12"></a>12 Het is niet in de hemel, zodat <i>u</i> zou kunnen zeggen: <span style="color:blue;" title="\xt Rom. 10:6 enz.">*&nbsp;</span>Wie zal voor ons naar de hemel opstijgen om het voor ons te halen en ons te laten horen, zodat wij het kunnen doen?</p>
<p class="p"><a name="30:13"></a>13 Het is ook niet aan de overzijde van de zee, zodat <i>u</i> zou kunnen zeggen: Wie zal voor ons oversteken naar de overzijde van de zee om het voor ons te halen en <i>het</i> ons te laten horen, zodat wij het kunnen doen?</p>
<p class="p"><a name="30:14"></a>14 Want dit woord is heel dicht bij u, in uw mond en in uw hart, om het te doen.</p>
<p class="p"><a name="30:15"></a>15 Zie, ik heb u heden het leven en het goede voorgehouden, maar <i>ook</i> de dood en het kwade.</p>
<p class="p"><a name="30:16"></a>16 Want ik gebied u heden de HEERE, uw God, lief te hebben, in Zijn wegen te gaan en Zijn geboden, Zijn verordeningen en Zijn bepalingen in acht te nemen. Dan zult u leven en talrijk worden, en zal de HEERE, uw God, u zegenen in het land waar u naartoe gaat om het in bezit te nemen.</p>
<p class="p"><a name="30:17"></a>17 Maar als uw hart zich afkeert en u niet luistert, en u zich laat verleiden om u voor andere goden neer te buigen en die te dienen,</p>
<p class="p"><a name="30:18"></a>18 dan verkondig ik u heden dat u zeker zult omkomen; u zult <i>uw</i> dagen niet verlengen in het land waarvoor u de Jordaan oversteekt om er te komen <i>en</i> het in bezit te nemen.</p>
<p class="p"><a name="30:19"></a>19 <span style="color:blue;" title="\xt Deut. 4:26">*&nbsp;</span>Ik roep heden de hemel en de aarde tot getuigen tegen u: het leven en de dood heb ik u voorgehouden, de zegen en de vloek! Kies dan het leven, opdat u leeft, u en uw nageslacht,</p>
<p class="p"><a name="30:20"></a>20 door de HEERE, uw God, lief te hebben, Zijn stem te gehoorzamen en u aan Hem vast te houden – want Hij is uw leven en de verlenging van uw dagen – om te blijven in het land dat de HEERE uw vaderen, Abraham, Izak en Jakob, gezworen heeft hun te geven.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=DEU&hoofdstuk=29">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=DEU&hoofdstuk=31">&nbsp;&#9658;</a></p>            </p>
          </td>
        </tr>
      </table>
    </body>
</html>

