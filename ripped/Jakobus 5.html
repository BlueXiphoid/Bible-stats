
<html>
  <head>
    <title>Jakobus 5</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>DE ALGEMENE BRIEF</h3></div><div align="center"><h3>VAN DE APOSTEL</h3></div><div align="center"><h2>JAKOBUS</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=JAS&hoofdstuk=4">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=JAS&hoofdstuk=6">&nbsp;&#9658;</a></p><br />
<p class="c">&nbsp;<b>Hoofdstuk 5</b></p>
<p class="s">Wee over de onbarmhartige rijken</p>
<p class="p"><a name="5:1"></a>1 <span style="color:blue;" title="\xt Spr. 11:28; Amos 6:1; Luk. 6:24; Tim. 6:9">*&nbsp;</span>Nu dan, rijken, huil en jammer over al de ellende die u overkomt.</p>
<p class="p"><a name="5:2"></a>2 Uw rijkdom is vergaan en uw kleren zijn door de motten aangevreten.</p>
<p class="p"><a name="5:3"></a>3 Uw goud en zilver is verroest en hun roest zal een getuigenis tegen u zijn en uw vlees als een vuur verteren. <span style="color:blue;" title="\xt Matt. 6:19; Rom. 2:5">*&nbsp;</span>U hebt schatten verzameld in de laatste dagen.</p>
<p class="p"><a name="5:4"></a>4 Zie, <span style="color:blue;" title="\xt Lev. 19:13; Deut. 24:14">*&nbsp;</span>het loon van de arbeiders die uw velden gemaaid hebben, dat door u achtergehouden is, schreeuwt <i>tot God</i>, en de jammerklachten van hen die geoogst hebben, zijn doorgedrongen tot de oren van de Heere van de hemelse legermachten.<span title="5:de Heere van de hemelse legermachten - Letterlijk: de Heere Zebaoth.">&nbsp;*</span></p>
<p class="p"><a name="5:5"></a>5 <span style="color:blue;" title="\xt Job 21:13; Luk. 16:19,25">*&nbsp;</span>U bent u aan weelde te buiten gegaan op de aarde en hebt <i>uw eigen</i> lusten gevolgd. U hebt uw hart gevoed als op de dag van de slacht.</p>
<p class="p"><a name="5:6"></a>6 U hebt de rechtvaardige veroordeeld en gedood <i>en</i> hij verzet zich niet tegen u.</p>
<p class="s">Opwekking tot geduld</p>
<p class="p"><a name="5:7"></a>7 Wees daarom geduldig, broeders, tot de komst van de Heere. Zie, de landbouwer verwacht de kostbare vrucht van het land, en heeft daarbij geduld, totdat het de vroege en late regen zal hebben ontvangen.</p>
<p class="p"><a name="5:8"></a>8 U moet ook geduldig zijn en uw hart versterken, want de komst van de Heere is nabij.</p>
<p class="p"><a name="5:9"></a>9 Zucht niet tegen elkaar, broeders, opdat u niet veroordeeld wordt. Zie, de Rechter staat voor de deur.</p>
<p class="p"><a name="5:10"></a>10 Mijn broeders, neem tot een voorbeeld van het lijden en van het geduld de profeten, die in de naam van de Heere gesproken hebben.</p>
<p class="p"><a name="5:11"></a>11 Zie, <span style="color:blue;" title="\xt Matt. 5:11">*&nbsp;</span>wij prijzen hen gelukzalig die volharden. U hebt gehoord van <span style="color:blue;" title="\xt Job 1:21,22">*&nbsp;</span>de volharding van Job, en u hebt de uitkomst van de Heere gezien, <span style="color:blue;" title="\xt Num. 14:18; Ps. 103:8">*&nbsp;</span>dat de Heere vol ontferming is en barmhartig.</p>
<p class="p"><a name="5:12"></a>12 Maar voor alle dingen, mijn broeders, <span style="color:blue;" title="\xt Matt. 5:34; 2 Kor. 1:17,18">*&nbsp;</span>zweer niet: niet bij de hemel, ook niet bij de aarde, en <i>zweer</i> ook geen enkele andere eed, maar laat uw ja ja zijn en uw nee nee, opdat u niet onder enig oordeel valt.</p>
<p class="s">De kracht van het gebed</p>
<p class="p"><a name="5:13"></a>13 Is iemand onder u in lijden? Laat hij bidden. Heeft iemand goede moed? <span style="color:blue;" title="\xt Efez. 5:19; Kol. 3:16">*&nbsp;</span>Laat hij lofzingen.</p>
<p class="p"><a name="5:14"></a>14 Is iemand onder u ziek? Laat hij dan de ouderlingen van de gemeente bij zich roepen en laten die voor hem bidden <span style="color:blue;" title="\xt Mark. 6:13">*&nbsp;</span>en hem met olie zalven in de Naam van de Heere.</p>
<p class="p"><a name="5:15"></a>15 En het gelovig gebed<span title="5:het gelovig gebed - Letterlijk: het gebed van het geloof.">&nbsp;*</span> zal de zieke behouden en de Heere zal hem <i>weer</i> oprichten. En als hij zonden gedaan heeft, zal hem dat vergeven worden.</p>
<p class="p"><a name="5:16"></a>16 Belijd elkaar de overtredingen en bid voor elkaar, opdat u gezond wordt. Een krachtig gebed van een rechtvaardige brengt veel tot stand.</p>
<p class="p"><a name="5:17"></a>17 <span style="color:blue;" title="\xt 1 Kon. 17:1; Luk. 4:25">*&nbsp;</span>Elia was een mens net zoals wij en hij deed een vurig gebed<span title="5:hij deed een vurig gebed - Letterlijk: Hij bad een gebed.">&nbsp;*</span> dat het niet zou regenen, en het regende niet op de aarde, drie jaar en zes maanden.</p>
<p class="p"><a name="5:18"></a>18 <span style="color:blue;" title="\xt 1 Kon. 18:45">*&nbsp;</span>En hij bad opnieuw, en de hemel gaf regen en de aarde bracht haar vrucht voort.</p>
<p class="p"><a name="5:19"></a>19 Broeders, <span style="color:blue;" title="\xt Matt. 18:15">*&nbsp;</span>als iemand onder u van de waarheid is afgedwaald en een ander doet hem terugkeren,</p>
<p class="p"><a name="5:20"></a>20 weet dan dat hij die een zondaar van zijn dwaalweg doet terugkeren, een ziel zal redden van de dood <span style="color:blue;" title="\xt Spr. 10:12; 1 Petr. 4:8">*&nbsp;</span>en een menigte van zonden zal bedekken.</p>            </p>
          </td>
        </tr>
      </table>
    </body>
</html>

