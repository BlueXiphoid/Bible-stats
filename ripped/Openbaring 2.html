
<html>
  <head>
    <title>Openbaring 2</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h2>DE OPENBARING</h2></div><div align="center"><h3>VAN JOHANNES</h3></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=REV&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=REV&hoofdstuk=3">&nbsp;&#9658;</a></p><br />
<p class="c">&nbsp;<b>Hoofdstuk 2</b></p>
<p class="s">Eerste brief: aan Efeze</p>
<p class="p"><a name="2:1"></a>1 Schrijf aan de engel van de gemeente in Efeze: Dit zegt Hij Die de zeven sterren in Zijn rechter<i>hand</i> houdt, Die te midden van de zeven gouden kandelaren wandelt:</p>
<p class="p"><a name="2:2"></a>2 Ik ken uw werken, uw inspanning en uw volharding, en <i>weet</i> dat u slechte mensen niet kunt verdragen, en <i>dat</i> u hen op de proef hebt gesteld die van zichzelf zeggen dat zij apostelen zijn, maar het niet zijn, en <i>dat</i> u hebt ontdekt <i>dat</i> zij leugenaars <i>zijn</i>.</p>
<p class="p"><a name="2:3"></a>3 En u hebt <i>moeilijkheden</i> verdragen, en volharding getoond. Om Mijn Naam hebt u zich ingespannen en u bent niet moe geworden.</p>
<p class="p"><a name="2:4"></a>4 Maar Ik heb tegen u dat u uw eerste liefde hebt verlaten.</p>
<p class="p"><a name="2:5"></a>5 Bedenk dan van welke <i>hoogte</i> u bent gevallen en bekeer u en doe de eerste werken. Maar zo niet, dan kom Ik spoedig bij u en zal uw kandelaar van zijn plaats wegnemen, als u zich niet bekeert.</p>
<p class="p"><a name="2:6"></a>6 Maar dit hebt u <i>vóór</i>, dat u de werken <span style="color:blue;" title="\xt Vers 15">*&nbsp;</span>van de Nikolaïeten haat, die ook Ik haat.</p>
<p class="p"><a name="2:7"></a>7 Wie oren heeft, laat hij horen wat de Geest tegen de gemeenten zegt. Wie overwint, hem zal Ik te eten geven van <span style="color:blue;" title="\xt Gen. 2:9; Openb. 22:2">*&nbsp;</span>de Boom des levens, die midden in het paradijs van God staat.</p>
<p class="s">Tweede brief: aan Smyrna</p>
<p class="p"><a name="2:8"></a>8 En schrijf aan de engel van de gemeente in Smyrna: Dit zegt de <span style="color:blue;" title="\xt Jes. 41:4; 44:6; Openb. 1:17">*&nbsp;</span>Eerste en de Laatste, Die dood is geweest en <i>weer</i> levend is geworden:</p>
<p class="p"><a name="2:9"></a>9 Ik ken uw werken, verdrukking en armoede – u bent echter rijk – en <i>Ik ken</i> de lastering van hen die zeggen dat zij Joden zijn, maar het niet zijn; zij zijn namelijk een synagoge van de satan.</p>
<p class="p"><a name="2:10"></a>10 Wees niet bevreesd voor wat u lijden zult. Zie, de duivel zal <i>sommigen</i> van u in de gevangenis werpen, opdat u verzocht wordt. En u zult een verdrukking hebben van tien dagen. Wees trouw tot <i>in</i> de dood, en Ik zal u de kroon van het leven geven.</p>
<p class="p"><a name="2:11"></a>11 <span style="color:blue;" title="\xt Matt. 13:9">*&nbsp;</span>Wie oren heeft, laat hij horen wat de Geest tegen de gemeenten zegt. Wie overwint, zal zeker geen schade toegebracht worden door de tweede dood.</p>
<p class="s">Derde brief: aan Pergamus</p>
<p class="p"><a name="2:12"></a>12 En schrijf aan de engel van de gemeente in Pergamus: Dit zegt Hij Die het <span style="color:blue;" title="\xt Vers 16; Openb. 1:16">*&nbsp;</span>tweesnijdende, scherpe zwaard heeft:</p>
<p class="p"><a name="2:13"></a>13 Ik ken uw werken en <i>weet</i> waar u woont, <i>namelijk</i> waar de troon van de satan is. U houdt vast aan Mijn Naam, en u hebt het geloof in Mij niet verloochend, zelfs <i>niet</i> in de dagen van Antipas, mijn trouwe getuige, die gedood werd bij u, waar de satan woont.</p>
<p class="p"><a name="2:14"></a>14 Maar Ik heb enkele dingen tegen u, <i>namelijk</i> dat u daar <i>mensen</i> hebt die zich houden aan de leer van <span style="color:blue;" title="\xt Num. 22:23; 24:14; 25:1; 31:16">*&nbsp;</span>Bileam, die Balak leerde voor de Israëlieten een struikelblok neer te leggen, opdat zij afgodenoffers zouden eten en hoererij bedrijven.</p>
<p class="p"><a name="2:15"></a>15 Zo hebt u er ook die zich houden aan de leer van de Nikolaïeten <i>en</i> dat haat Ik.</p>
<p class="p"><a name="2:16"></a>16 Bekeer u. En zo niet, dan kom Ik spoedig bij u en zal Ik tegen hen oorlog voeren <span style="color:blue;" title="\xt Jes. 49:2; Efez. 6:17; Hebr. 4:12; Openb. 1:16">*&nbsp;</span>met het zwaard van Mijn mond.</p>
<p class="p"><a name="2:17"></a>17 Wie oren heeft, laat hij horen wat de Geest tegen de gemeenten zegt. Aan wie overwint, zal Ik van het verborgen manna te eten geven, en Ik zal hem een witte steen geven met op <i>die</i> steen een nieuwe naam geschreven, die niemand kent dan wie hem ontvangt.</p>
<p class="s">Vierde brief: aan Thyatira</p>
<p class="p"><a name="2:18"></a>18 En schrijf aan de engel van de gemeente in Thyatira: Dit zegt de Zoon van God, <span style="color:blue;" title="\xt Openb. 1:14,15">*&nbsp;</span>Die ogen heeft als een vuurvlam en voeten als blinkend koper:</p>
<p class="p"><a name="2:19"></a>19 Ik ken uw werken, de liefde, het dienstbetoon, het geloof, uw volharding en uw werken, en <i>ook</i> dat de laatste meer <i>zijn</i> dan de eerste.</p>
<p class="p"><a name="2:20"></a>20 Maar Ik heb enkele dingen tegen u: dat u de vrouw <span style="color:blue;" title="\xt 1 Kon. 16:31; 2 Kon. 9:7">*&nbsp;</span>Izebel, die van zichzelf zegt dat zij een profetes is, ongemoeid haar gang laat gaan om te onderwijzen en Mijn dienstknechten te misleiden, zodat zij hoererij bedrijven en afgodenoffers eten.</p>
<p class="p"><a name="2:21"></a>21 En Ik heb haar tijd gegeven, opdat zij zich van haar hoererij zou bekeren, maar zij heeft zich niet bekeerd.</p>
<p class="p"><a name="2:22"></a>22 Zie, Ik werp haar te bed met hen die overspel met haar plegen, in grote verdrukking, als zij zich niet bekeren van hun werken.</p>
<p class="p"><a name="2:23"></a>23 En haar kinderen zal Ik door de dood ombrengen, en alle gemeenten zullen weten <span style="color:blue;" title="\xt 1 Sam. 16:7; 1 Kron. 28:9; 29:17; Ps. 7:10; Jer. 11:20; Hand. 1:24">*&nbsp;</span>dat Ik het ben Die nieren en harten doorzoek, <span style="color:blue;" title="\xt Ps. 62:13; Jer. 17:10; 32:19; Matt. 16:27; Rom. 2:6; 14:12; 2 Kor. 5:10; Gal. 6:5; Openb. 20:12">*&nbsp;</span>en Ik zal u geven eenieder naar uw werken.</p>
<p class="p"><a name="2:24"></a>24 Maar Ik zeg tegen u, en tegen de overigen in Thyatira, voorzover zij deze leer niet hebben <i>en</i> zij, zoals zij dat noemen, de diepten van de satan niet hebben leren kennen: Ik zal u geen andere last opleggen</p>
<p class="p"><a name="2:25"></a>25 dan <i>deze:</i> <span style="color:blue;" title="\xt Openb. 3:11">*&nbsp;</span>Houd vast aan wat u hebt totdat Ik kom.</p>
<p class="p"><a name="2:26"></a>26 En wie overwint en wie Mijn werken tot het einde toe in acht neemt, hem zal <span style="color:blue;" title="\xt Ps. 2:8">*&nbsp;</span>Ik macht geven over de heidenvolken.</p>
<p class="p"><a name="2:27"></a>27 En hij zal hen hoeden met een ijzeren staf – zij zullen als kruiken van een pottenbakker verbrijzeld worden – zoals ook Ik <i>die macht</i> van Mijn Vader heb ontvangen.</p>
<p class="p"><a name="2:28"></a>28 En Ik zal hem de morgenster geven.</p>
<p class="p"><a name="2:29"></a>29 Wie oren heeft, laat hij horen wat de Geest tegen de gemeenten zegt.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=REV&hoofdstuk=1">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=REV&hoofdstuk=3">&nbsp;&#9658;</a></p>            </p>
          </td>
        </tr>
      </table>
    </body>
</html>

