
<html>
  <head>
    <title>2 Kronieken 7</title>
    <meta name="author" content ="Reinier de Blois" />
    <META HTTP-EQUIV="Content-Type" CONTENT="text/html; charset=ISO-8859-1">
    <link rel="stylesheet" href="style.css" />
    <link href="../css/stylesheet.css" rel="stylesheet" type="text/css">
  	<style type="text/css">
      A {font-family: Arial,Helvetica; font-size:11px}
			A:link {
			    text-decoration : none;
			    color                   : #000099;
			    background          : transparent;
			}
			A:visited {
			    text-decoration : none;
			    color                   : #000099;
			    background          : transparent;
			}
			A:hover {
			    color                   : "red";
			    background          : transparent;
			} 
  		p.references {margin-top:-10; font-family: Arial,Helvetica; font-size:80%; color:#990033;}
  		p.c{font-weight:bold; font-family: Arial,Helvetica; font-size:120%}
  		p.s{margin-bottom:30; font-weight:bold; font-family: Arial,Helvetica; font-size:100%}
  		p.p{margin-top:-10; font-family: Arial,Helvetica; font-size:100%}
  		p.next{font-family: Arial,Helvetica; font-size:200%}
  		p.f{font-family: Arial,Helvetica; font-size:100%}
  		p.q{margin-top:-10; font-family: Arial,Helvetica; font-size:100%}
  		p.q2{margin-top:-10; font-family: Arial,Helvetica; font-size:100%}
  		p.q3{margin-top:-10; font-family: Arial,Helvetica; font-size:100%}
    </style>
   
    <script type="text/javascript">
    function toggleCrossReferences(){
      var refs = document.getElementsByTagName("p");
      for (var i = 0; i < refs.length; i++){
        if (refs[i].className == "references") {
          if (refs[i].style.display == "none") {
            refs[i].style.display = "block";
            refs[i].style.visibility = "visible";
          } else {
            refs[i].style.display = "none";
            refs[i].style.visibility = "hidden";
          }
        }
      }
    }
   
    </script>
  </head>
  <body>
    <table width="430" border="0" cellspacing="0" cellpadding="10">
      <tr>
        <td class="main" align="justify">
          <p align="justify">
  <div align="center"><h3>HET TWEEDE BOEK</h3></div><div align="center"><h2>KRONIEKEN</h2></div><br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=6">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=8">&nbsp;&#9658;</a></p><br />
<p class="c">&nbsp;<b>Hoofdstuk 7</b></p>
<p class="p"><a name="7:1"></a>1 Toen Salomo geëindigd had <i>dit gebed</i> te bidden, kwam het vuur uit de hemel neer en verteerde het brandoffer en de slachtoffers, <span style="color:blue;" title="\xt Kon. 8:10,11; 2 Kron. 5:13,14">*&nbsp;</span>en de heerlijkheid van de HEERE vervulde het huis.</p>
<p class="p"><a name="7:2"></a>2 De priesters konden het huis van de HEERE niet binnengaan, want de heerlijkheid van de HEERE had het huis van de HEERE vervuld.</p>
<p class="p"><a name="7:3"></a>3 Toen alle Israëlieten het vuur en de heerlijkheid van de HEERE over het huis zagen neerkomen, knielden zij met <i>hun</i> gezichten ter aarde, op de vloer, bogen zich neer en loofden de HEERE dat Hij goed is, want Zijn goedertierenheid is voor eeuwig.</p>
<p class="p"><a name="7:4"></a>4 De koning en heel het volk brachten offers voor het aangezicht van de HEERE.</p>
<p class="p"><a name="7:5"></a>5 Koning Salomo bracht een dankoffer van tweeëntwintigduizend runderen en honderdtwintigduizend schapen. Zo wijdden de koning en heel het volk het huis van God in.</p>
<p class="p"><a name="7:6"></a>6 Ook stonden de priesters op hun wacht<i>posten</i>, en de Levieten met de muziekinstrumenten van de HEERE die koning David gemaakt had om de HEERE te loven, <i>zo dikwijls</i> als David door hun dienst <i>Hem</i> zou prijzen dat Zijn goedertierenheid voor eeuwig is. Tegenover hen bliezen de priesters op trompetten, en heel Israël stond.</p>
<p class="p"><a name="7:7"></a>7 Salomo heiligde het midden van de voorhof, die vóór het huis van de HEERE ligt, omdat hij daar het brandoffer en het vet van de dankoffers bereid had, want het koperen altaar, dat Salomo gemaakt had, kon de brandoffers, de graanoffers en het vet <i>van de dankoffers</i> niet bevatten.</p>
<p class="p"><a name="7:8"></a>8 In die tijd hield Salomo ook het feest, zeven dagen <i>lang</i>, en heel Israël met hem, een zeer grote menigte, vanaf Lebo-Hamath tot de Beek van Egypte.</p>
<p class="p"><a name="7:9"></a>9 Op de achtste dag hielden zij een bijzondere samenkomst, <span style="color:blue;" title="\xt 1 Kon. 8:65">*&nbsp;</span>want de inwijding van het altaar hadden zij zeven dagen gehouden, en het feest <i>nog eens</i> zeven dagen.</p>
<p class="p"><a name="7:10"></a>10 Op de drieëntwintigste dag van de zevende maand <span style="color:blue;" title="\xt 1 Kon. 8:66;">*&nbsp;</span>liet hij het volk naar hun tenten gaan. <i>Allen waren</i> blij en welgemoed<span title="7:welgemoed - Letterlijk: goed van hart.">&nbsp;*</span> over het goede dat de HEERE aan David, aan Salomo en aan Zijn volk Israël, had gedaan.</p>
<p class="p"><a name="7:11"></a>11 <span style="color:blue;" title="\xt 1 Kon. 9:1">*&nbsp;</span>Zo voltooide Salomo het huis van de HEERE en het huis van de koning, en alles wat in het hart van Salomo gekomen was om in het huis van de HEERE en in zijn <i>eigen</i> huis te maken, bracht hij voorspoedig tot stand.</p>
<p class="p"><a name="7:12"></a>12 Toen verscheen de HEERE 's nachts aan Salomo en Hij zei tegen hem: Ik heb uw gebed gehoord en Ik heb voor Mijzelf deze plaats verkozen als offerhuis.</p>
<p class="p"><a name="7:13"></a>13 Wanneer Ik de hemel sluit, zodat er geen regen valt, of wanneer Ik de sprinkhaan gebied om het land te verslinden, of wanneer Ik pest onder Mijn volk zend,</p>
<p class="p"><a name="7:14"></a>14 en Mijn volk, waarover Mijn Naam is uitgeroepen, in ootmoed buigt en bidt, en zij Mijn aangezicht zoeken, en zij zich bekeren van hun slechte wegen, dan zal Ík vanuit de hemel horen, hun zonden vergeven en hun land genezen.</p>
<p class="p"><a name="7:15"></a>15 Nu zullen <span style="color:blue;" title="\xt 2 Kron. 6:40">*&nbsp;</span>Mijn ogen open zijn, en Mijn oren opmerkzaam zijn op het gebed van deze plaats.</p>
<p class="p"><a name="7:16"></a>16 Want nu heb Ik dit huis verkozen en geheiligd, zodat Mijn Naam daar tot in eeuwigheid is. Alle dagen zullen Mijn ogen en Mijn hart daar zijn.</p>
<p class="p"><a name="7:17"></a>17 En u, wanneer u voor Mijn aangezicht wandelt, zoals uw vader David gewandeld heeft, en handelt overeenkomstig alles wat Ik u geboden heb, en u Mijn verordeningen en bepalingen in acht neemt,</p>
<p class="p"><a name="7:18"></a>18 dan zal Ik de troon van uw koningschap bevestigen, zoals Ik met uw vader David <i>een verbond</i> gesloten heb: Het zal u niet ontbreken aan een man die heerst in Israël.<span title="7:Het zal ... Israël - Letterlijk: Er zal u geen man worden afgesneden die heerst in Israël.">&nbsp;*</span></p>
<p class="p"><a name="7:19"></a>19 Maar als u <i>allen</i> zich ooit <i>van achter Mij</i> afkeren zult, en Mijn verordeningen en Mijn geboden, die Ik u voorgehouden heb, verlaat, en andere goden gaat dienen en zich voor hen neerbuigt,</p>
<p class="p"><a name="7:20"></a>20 dan zal Ik hen wegrukken uit Mijn land, dat Ik hun gegeven heb, en zal Ik dit huis, dat Ik voor Mijn Naam geheiligd heb, van voor Mijn aangezicht wegwerpen, en zal het onder alle volken tot een spreekwoord en een voorwerp van spot maken.</p>
<p class="p"><a name="7:21"></a>21 En dit huis, dat het allerhoogste was, daarover zal ieder die er voorbijgaat, zich ontzetten en zeggen: Waarom heeft de HEERE zo gedaan met dit land en met dit huis?</p>
<p class="p"><a name="7:22"></a>22 Dan zal men zeggen: Omdat zij de HEERE, de God van hun vaderen, hebben verlaten, Die hen uit het land Egypte had geleid. Zij klampten zich vast aan andere goden en gingen zich voor hen neerbuigen en hen dienen. Daarom heeft Hij al dit kwaad over hen gebracht.</p>
<br />
<br />
<p class="next" align="center"><a class="next" title="Ga naar vorig hoofdstuk" href="bijbel.php?boek=2CH&hoofdstuk=6">&#9668;&nbsp;</a>	<a class="next" title="Ga naar volgend hoofdstuk" href="bijbel.php?boek=2CH&hoofdstuk=8">&nbsp;&#9658;</a></p>            </p>
          </td>
        </tr>
      </table>
    </body>
</html>

